<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 6px; line-height: 150%; margin-top: 6px; margin-bottom: 0">
<font face="Arial">11.09.2002<br>
<br>
Dice Gesù: <br>
<br>
Anime miti, dilette e dolci del Mio Cuore, il Mio Cuore trabocca e vi inonda del 
Mio Amore. Sempre Io riverso il Mio Amore nell’anima vostra, ma quando lo 
spirito è aperto, la mente è abbandonata, il cuore vostro è leggero e sgombro 
dalle intemperie della vita, Io posso riempirvi totalmente di Me l’anima vostra 
e il vostro spirito può traboccare del Mio Santo Spirito e godere e gioire della 
Sua Presenza. È bello per Me avere anime su cui posso rivestire con la 
delicatezza del Mio Spirito e posso riempire e colmare di ogni delizia che 
sgorga dal Mio Cuore. Il Mio Cuore si illumina e si accende d’Amore per voi che 
accogliete Me nell’anima vostra e nel vostro cuore e si dona e vi ricopre di 
Luce e del fulgore che emana da Me. Tutto di Me è Luce e Fulgore: Io vi guardo 
con la Luce del Cuore e il Mio Sguardo si accende e la Luce si propaga e vi 
raggiunge e vi illumina e vi riscalda: il vostro cuore esulta alla Mia Luce e la 
gioia invade l’anima vostra e il vostro spirito. Nella Luce tutto vi comunico di 
Me: la Luce è il Mio Spirito che giunge a voi e si dona. Lo Spirito è tutto di 
Me. Lo Spirito è Me. È l’Amore del Padre e il Mio Amore donato a voi. Il nostro 
Amore vi accende, vi riscalda, vi illumina, vi fa gioire, esultare, lodare, 
benedire. L’anima vostra ha parte con noi, gusta e gode del Cielo e si colma e 
si riempie ed è paga: abbandonata in Me, Padre, Figlio, Spirito Santo, riposa e 
gioisce. La gioia e l’esultanza si comunica al vostro spirito e tutto di voi 
riposa e gusta: la mente, il cuore, il corpo.<br>
<br>
Come vorrei anime aperte e disponibili a ricevere il Mio Amore! A ogni anima Io 
vorrei donare il Mio Amore, ogni figlio vorrei rivestire con la Mia Luce e 
permettergli di gustare di Me. Quanto lo desidero! Quale nostalgia ha il Mio 
Cuore del cuore dell’uomo! Tutti vorrei inondare, il Mio Amore è offerto a tutti, 
ogni cuore vorrei Mi riconoscesse e Mi accogliesse! Ma guardate intorno a voi. 
Guardate i cuori, il rifiuto dei cuore. A voi anime dolci ed elette, faccio 
sentire e vivere e vedere la chiusura dei cuori.. la Mia Luce non può penetrare 
le tenebre del cuore di tanti Miei figli. Il Mio Cuore continua a sanguinare per 
loro. Il cuore della Madre Mia è ferito dal loro rifiuto di Me: gli idoli, i 
falsi dei, le false dottrine, le violenze e ogni malvagità ha preso possesso del 
loro animo e non c’è posto per Me nel loro cuore. Io li guardo e il Mio Cuore si 
espande e palpita d’Amore e di nostalgia per la loro anima. Sempre Io li 
richiamo con il Mio Sguardo di Luce. <br>
<br>
Mi piace la vostra preghiera, gemiti del vostro cuore in loro favore. Vedo la 
sofferenza e la sincerità del vostro cuore; ascolto la vostra richiesta per loro 
e la serbo nel Mio Cuore: quando sarà tempo una goccia del Mio Sangue rinnoverà 
quei cuori. Nulla va perduto di ciò che un cuore sincero richiede per i Miei 
figli. La vostra preghiera e offerta si unisce alla Mia e sale al cuore del 
Padre Mio. Ma quanto sono ottenebrati i cuori! Io riverso sempre sulla terra il 
Mio Spirito, ma le coscienze sono opache, impermeabili, sono tenebra. La Mia 
Luce le sfiora ma non le penetra. <br>
<br>
Quanti sono penetrati dalla Mia Luce, quanti accolgono la Mia Luce, quanti mi 
riconoscono e vengono a Me Io li rinnovo. Io riverso su li loro tutto il Mio 
Spirito; Io li ricopro con la Mia Compassione, perché non si spaventino del loro 
peccato e fuggano lontano; io uso il Mio Amore e li ricopro di Misericordia, 
sicché fanno esperienza della dolcezza della Mia Misericordia: essi vengono a 
Me, si inginocchiano ai Miei Piedi, lavano con le loro lacrime la loro anima e 
la Mia dolcezza scende nel loro spirito: è la dolcezza della Riconciliazione con 
il Padre, è sentirsi di nuovo accolti nell’abbraccio tenerissimo del Padre, è 
vivere al dolcezza del Mio Cuore appassionato, è vibrare all’impeto e al fuoco 
dello Spirito Santo che brucia le scorie e fa il cuore leggero. Quanti figli 
tornano nel nostro Cuore! Quante anime gustano di nuovo la gioia dell’Acqua viva 
che sgorga dal Mio Costato! La loro vita è nuova, rinnovata dal Mio Amore. Ma Io 
sono venuto per ogni pecora smarrita. Io continuo a cercare ogni Mio figlio, Io 
continuo a bussare alla porta del Suo Cuore, Io continuo a vegliare su di lui e 
ad amarlo. Conoscessero il Mio Amore per loro!: il loro cuore non conosce 
l’amore, non ha conosciuto l’Amore. Solo la malvagità regna in loro, il male li 
pervade. Ma Io li amo. Io li amo e li aspetto. Io li chiamo per nome. Io sono un 
Dio Paziente, Fedele, Misericordioso. Io vedo l’obbrobrio di Satana sui Miei 
figli. I Miei Angeli con a capo la Mia Madre Santa combattono con l’Amore e la 
Luce la grande Battaglia. <br>
<br>
Le anime elette sulla terra si offrono per la salvezza, perché il Mio regno 
venga, perché io trionfi e venga a regnare e sia il Re. Io solo sono il Re e 
regnerò su tutti i figli che il Padre Mi ha dato. Io verrò e regnerò. La Mia 
Pace regnerà sulla terra e nei vostri cuori. Voi mi vedrete e gioirà il vostro 
cuore. Io sarò la Luce che illuminerà e sazierà l’anima vostra e il vostro 
spirito ne sarà pieno e sarà pago. Il Mio Amore colmerà e sazierà il vostro 
cuore. Voi contemplerete il Mio Volto, gusterete di Me e del Padre Mio, 
rivestiti e ricoperti del Nostro Santo Spirito. Sia lieto il vostro cuore. Voi 
avete già parte dei Me, ma quando sarà tempo la vostra gioia sarà piena. Io vi 
amo, anime dilette e dolci del Mio Cuore e riverso in voi tutte le Mie delizie. 
Vi dono il Mio Cuore. <br>
<br>
Continuate l’opera a cui siete chiamati. Continuate ad ascoltare il Mio Spirito 
Santo che parla in vi e vi suggerisce ogni cosa e vi rende capaci di offrirvi 
con Me e la Madre anta al Padre. La nostra offerta continua a salvare il mondo, 
lo solleva e non lo fa precipitare. Il vostro amore sincero, l’offerta della 
vostra vita, la vostra preghiera e intercessione è preziosa e tutto ottiene, 
sale al Mio Cuore e al Cuore del Padre e ritorna sulla terra in benedizioni e 
Grazie. Ad ogni parola della vostra preghiera un cuore si apre all’azione dello 
Spirito, ha un moto dell’anima e un desiderio di Cielo. Offrite il Mio Sangue al 
Padre Mio: è la preghiera più alta, perché offrite Me. Chiedete ogni cosa nel 
Mio Nome. Unitevi nella preghiera di Mia Madre Santissima, con l’offerta di Me 
al Padre vinceremo e l’Amore regnerà e abiterà nel cuore degli uomini.<br>
<br>
Allora Io verrò e regnerò: il vostro cuore, il vostro amore nel Mio Cuore, nel 
Mio Amore. Un solo Cuore. Un solo Amore. Io in voi. E voi in Me. Una cosa sola 
con Me. Così ci presenteremo al Padre Mio e Padre vostro per essere con Lui come 
sono Io. Una cosa sola: voi in Me e con Me in Lui. Questo fa l’Amore. Il Padre 
vi ama. Il Figlio vi ama, lo Spirito Santo Amore vi ama e vi inonda e vi fa 
gioire del nostro Amore. E vi fa parte del nostro Amore. La nostra Pace è nei 
vostri cuori. State lieti, anche tra tanto chiasso e vicissitudini: non si curvi 
l’animo vostro, ma stia in Me, riposi in Me. Io sono sempre con voi e vi 
sorreggo e vi custodisco. Io sono in voi e voi in Me: per questo l’animo vostro 
gode la pace: la Mia Pace è in voi e riempie i vostri cuori e vi rende capaci di 
gustare e donare la Mia Pace. Io vi contemplo e mi beo nel guardarvi; il Mio 
Sguardo si accenda d’Amore per voi e vi inonda con la Mia Luce e il Mio Bene. La 
gratitudine del Mio Cuore vi circonda e rende pago il vostro spirito. Vi amo, 
Miei diletti, è bella la compagnia dell’anima vostra. Miei dolci, Miei diletti. 
La carezza del Mio Cuore è nelle vostre menti e nell’anima. Gustate la dolcezza 
delle Mie tenerezze per voi. <br>
<br>
Vi amo, vi benedico. Vi faccio riposare in Me. <br>
<br>
Riposate nel Mio Cuore.</font></p>

</body>

</html>
