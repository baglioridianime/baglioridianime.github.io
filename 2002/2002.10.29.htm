<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px">
<font face="Arial">29.10.2002 <br>
<br>
Dice Gesù: <br>
<br>
-Figli Miei dilettissimi, il Mio Cuore è squarciato per voi: Io vi dono tutto Me 
stesso, vi dono la Mia Misericordia; il Mio Cuore è totalmente riversato su di 
voi e tutti guardo con il Mio Sguardo d' Amore e tutti desidero attrarre a Me. 
Ma , guardate, figli dilettissimi, guardate intorno a voi; guardate l' uomo; 
guardate il mondo !. Tutto è orrore, tutto è marciume, tutto è tenebra. Il cuore 
dell' uomo è in preda del male e il male invade ogni cosa; sembra che prevalga.
<br>
<br>
Figli Miei, state subendo le conseguenze delle vostre azioni; siete preda della 
malvagità del vostro cuore. Il cuore di molti Miei figli fabbrica sentimenti di 
distruzione e di morte, nella loro mente c' è solo vendetta e orrore. Quanto 
sono lontani i loro cuori dalla verità! Credono di fare giustizia attraverso la 
vendetta e i sentieri di morte. Finché un uomo si scaglierà contro un altro uomo 
per ucciderlo, per fargli del male, per sopraffarlo, Io non avrò un posto nel 
suo cuore. Io non posso stare nel cuore di un uomo che pensa ed escogita 
sentimenti di vendetta e di morte. Questi cuori sono abbandonati a sé stessi e 
alla loro malvagità. La Mia Luce non può penetrare le tenebre del loro cuore. 
Molti innocenti cadono vittime della malvagità dei cuori. <br>
<br>
Per queste anime innocenti Io ho un gesto di grande Misericordia: in un istante 
rivesto di Luce la loro coscienza e permetto loro di scegliere la Luce; molte 
anime rimangono abbagliate e affascinate dalla Luce del Mio Volto e Mi 
riconoscono e Mi scelgono. Altre Mi chiedono : - Chi sei ?- Ed Io rispondo che 
sono il loro Amico e mostro loro i Miei giardini e dico loro che desidero 
condividere tutto ciò che è Mio con loro. Per molti è il fascino e la scelta dei 
Miei giardini è semplice e immediata. Dopo resteranno con Me. <br>
<br>
Io sono un Dio d'Amore e desidero che tutti i Miei figli siano dove sono Io. 
Solo chi Mi rifiuta, non può stare con ME. Io sono venuto perché ogni Mio figlio 
venga a risiedere per sempre con Me nei Cieli. Io ho preparato un posto per 
ciascuno di voi, figli Miei!. Ma troppi posti sono vuoti. Perché continuate a 
seguire la via del male? Perché il vostro cuore non si redime? Perché non 
rientrate in voi stessi e non considerate la vostra malvagità, il vostro cuore 
perverso? Perché c'è solo odio, tanto odio nei vostri cuori? <br>
<br>
Guardate le conseguenze del vostro cuore malvagio: Sofferenze, vittime innocenti, 
massacri, esecuzioni, violenze.... Anche la Natura si ribella al vostro operare. 
Ma voi non comprendete. Non volete comprendere. La Terra è ammantata di tenebre. 
Sembra che le tenebre prevalgano: tutto è morte e distruzione. Ma non sarà così. 
Il cuore dell' uomo, il cuore di molti uomini si piegherà al dolore di tanto 
orrore. Una grande purificazione si spanderà sulla Terra. A tutti sarà dato di 
comprendere e di scegliere: quanti vestiranno il sacco e si cospargeranno il 
capo di cenere vedranno la Luce della salvezza; a quanti verranno a Me e si 
inginocchieranno davanti a Me sarà perdonato ogni peccato; quanti chiameranno 
con tutto il cuore il Mio Nome saranno salvati. Saranno giorni di grande dolore, 
di sofferenza e di grande purificazione. Ognuno sceglierà: il suo cuore si 
piegherà, si umilierà, riconoscerà Me e Mi chiamerà e Mi invocherà Suo Salvatore 
oppure Mi rifiuterà e imprecherà contro di Me e bestemmierà il Mio Nome e Mi 
rinnegherà ed Io lo rinnegherò. <br>
<br>
Questi i giorni terribili dello sconvolgimento delle tenebre: grande l' 
afflizione dei cuori, profondo il turbamento; la paura sovrasterà molti cuori. 
Ma le tenebre non prevarranno. La Luce del Mio Volto rischiarerà le tenebre, 
solo i cuori che Mi hanno incontrato ne saranno ricolmati: per loro, per quelli 
che Mi hanno scelto, per quelli che Mi hanno invocato per quelli che Mi hanno 
riconosciuto Io riverserò Grazie speciali. Il loro cuore , la loro mente, la 
loro persona sarà custodita dalla Grazia del Mio Amore; il loro spirito e la 
loro anima saranno illuminati e riscaldati da un canale di Luce che investirà 
ognuno. La loro mente sarà illuminata e attratta da un raggio della Mia Luce, 
che dalla Mia Mente e dal Mio Cuore li colpirà e li attrarrà. Percorreranno come 
in un canale di Grazia tutto il percorso fino a Me. Saranno sollevati ed esenti 
da ogni malvagità. Il male non li toccherà, perché da sempre hanno scelto Me. 
Nulla possono le tenebre su di loro, perché la Mia Grazia che sgorga da Me li 
avvolgerà. Il tempo della Luce è vicino. Il tempo della fine è vicino: non è la 
fine di tutto. E' la fine delle tenebre. Il giorno della Luce è vicino: la Luce 
sarà per sempre, perché le tenebre saranno schiacciate per sempre, saranno vinte.
<br>
<br>
Io sono la Luce. Io sono il vittorioso. Io vinco. Voi vincete con Me. Chi 
sceglie Me è vittorioso con Me. E risiederà dove Io risiedo. E avrà del Mio. E 
godrà del Mio. Io vi ho fatti eredi con Me del Regno. Come Me figli prediletti 
del Padre. Il Regno è condiviso da tutti i Miei figli che si lasciano scegliere, 
che si lasciano prendere per mano e condurre alla Meta che sono IO. Ve lo ripeto. 
Io sono la Meta. E vi ho detto che Io sono la Via che conduce alla Meta. Io dico 
il vero, perché in Me è la verità. Io sono la fonte della Vita. E dal Mio Petto 
squarciato sempre viene donata la vita. -Venite gratuitamente alla Fonte della 
Vita. Venite e bevete da Me. Attingete da Me. Dissetatevi. Io solo posso 
dissetare la vostra sete. Io solo posso liberarvi dalla arsura del vostro cuore 
con la rugiada del Mio Amore. <br>
<br>
Io sono la rugiada che disseta le fiamme che divampano nei vostri cuori. -Venite 
a Me . Fate ritorno a Me: Io non guardo il vostro peccato, non tengo conto della 
malvagità del vostro cuore! Non sentite il grido del Mio Cuore? Io vi chiamo :- 
Figli!- Io vi chiamo per nome. Non rimanete sordi al Mio grido! -Figlio Mio, 
vieni a Me, torna a Me, perché Io ti lavi con la Mia Acqua , vieni a Me perché 
Io ti riscaldi con il Mio Amore perché ti consoli, perché ti sussurri tutto il 
Mio Amore, la Mia tenerezza. Io voglio te, Io desidero che tu stia con Me per 
sempre. Io desidero mostrarti i Miei tesori nascosti e le ricchezze che Io ho 
tenuto in serbo per te.- -Te le voglio mostrare:- Vieni a Me. ScegliMi. 
Abbandona il male. Scegli il Bene : riconoscilo nel profondo del tuo cuore. Se 
sceglierai Me, starai con Me per sempre e godrai dei Miei Beni e gusterai di Me. 
Io ti custodirò e ti farò Mio erede. Tu sarai dove sono Io. Io sarò il Tuo RE. 
Ti beerai di Me e sarai sazio di Me. Il Sole non tramonterà più. IO sarò il 
Sole. La Pace regnerà per sempre. Io ti aspetto. Vieni a Me. Io aspetto te. 
ScegliMi. <br>
<br>
Dolci anime Mie dilette, non sia turbato l'animo vostro. Tutto deve accadere; ma 
l' animo vostro sarà preservato e anche se in mezzo alle difficoltà e alla 
sofferenza del mondo, voi sarete sollevate: i vostri occhi vedranno, il vostro 
cuore parteciperà del dolore, ma l' anima vostra e la vostra mente e lo spirito 
saranno pervasi dalla Mia Pace: un canale speciale di Grazia sarà riversato su 
di voi, sicché i vostri animi, pur cogliendo tutta la devastazione, saranno 
preservati e custoditi nel Mio Cuore. La vostra preghiera incessante si eleverà 
come non mai al Cielo e insieme a Me e alla Madre Mia vi offrirete al Padre. La 
vostra fronte illuminata dalla Mia Luce, protesa e tutta attratta si volgerà al 
Padre a invocare la Sua Misericordia. il corpo non vi appartiene più, solo 
l'anima e lo spirito tutti protesi al Cielo; tutti donati e offerti. Per il 
mondo. <br>
<br>
Il grido dell'anima vostra toccherà tanti cuori, che si convertiranno e 
sceglieranno Me; molti ginocchi si piegheranno implorando il perdono e invocando 
la Mia Misericordia. La Mia Luce vi avvolgerà e vi farà UNA sola Offerta con Me 
al Padre. Gusterete e godrete per sempre alla Mia Presenza. Grazie, anime 
dilette, che siete con Me, Grazie che consolate il Mio Cuore squarciato: è 
grazie a voi e al vostro amore offerto che continuo a riversare ancora la Mia 
Acqua sulla Terra. <br>
<br>
Grazie per l' offerta dell' animo vostro. Grazie. Vi amo. <br>
<br>
Vi dono il Mio Cuore. Voi siete i Benedetti del PADRE MIO. <br>
<br>
<br>
&nbsp;</font></p>

</body>

</html>
