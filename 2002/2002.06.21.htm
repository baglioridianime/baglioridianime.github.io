<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="line-height: 150%; margin-top: 6px; margin-bottom: 0">
<font face="Arial"><i>21.06.2002<br>
<br>
Dice Gesù: </i><br>
<br>
-Figli diletti del Mio Cuore, il Mio Cuore trabocca d’Amore per tutti voi. Quale 
gioia in Cielo, quando il cuore di un peccatore si apre alla Grazia, accoglie la 
Grazia. Io mando i Miei Angeli a fasciare le ferite, perché il suo animo non si 
disgusti di tanti peccati, perché gusti nella profondità della sua anima la 
dolcezza del ritorno a Me. Voi siete i Miei angeli sulla terra, che Io ho scelto 
per fasciare i cuori, per incoraggiarli e renderli forti e certi del Mio Amore.<br>
<br>
Grazie, per l’opera che compite, grazie per la vostra offerta che unita a quella 
di molti altri figli Mi aiuta a salvare il mondo.<br>
<br>
Quanto sono dense le tenebre del mondo, quanto dense le tenebre delle coscienze, 
quanto è cieco il cuore dell’uomo: rincorre mere chimere e non sa che solo nel 
Mio Cuore c’è il vero riposo dell’anima. Io continuo a donarmi al Padre Mio per 
tutti e tutti il Padre guarda con occhi di Misericordia e tutti vuole attirare a 
Me, ma il cuore dell’uomo è chiuso: altri dei sono nel suo cuore e non c’è posto 
per Dio, non c’è posto per Me. È questa la Mia sofferenza. Io sono venuto per 
ciascuno di voi, sono venuto per ricondurre nel cuore del Padre Mio il cuore di 
ogni uomo, ma ancora devo vedere quello che vidi nel Getsemani, che troppi cuori 
sarebbero rimasti chiusi alla Grazia. È ancora motivo di sofferenza per il Mio 
Corpo. E anche voi anime dilette, partecipate con Me di questa sofferenza. La 
vostra sofferenza offerta, la vostra vita donata, immolata, crocifissa nel Mio 
Cuore partecipa alla salvezza delle anime. Il Cuore del Padre si commuove per 
questo e dice le Parole di Vita. Ancora e ancora dice le Parole di Vita, finché 
un angelo sulla terra farà richiesta di salvezza: -Così sia-. <br>
<br>
Il Cuore del Padre è tenerissimo, Egli è l’Amore Perfetto e Sommo, è l’Amore 
Misericordioso che si vuole donare e sempre si commuove alla richiesta spontanea 
dei Suoi figli; il Padre viene toccato specialmente dai cuori umili e semplici 
delle anime oblate, che tutto donano, che nulla chiedono per sé, che tutto 
chiedono per il Cielo. Queste anime sono racchiuse nel Mio Cuore e nel Cuore del 
Padre Mio e godono di un Amore speciale di predilezione: tutto il Padre Mio 
accorda a queste anime, perché sono quelle che più somigliano all’anima Mia. Il 
Padre le guarda e il Suo Spirito vibra e ha un moto di entusiasmo e di Gioia e 
di commozione, il Suo Sguardo d’Amore, come una larga carezza, si posa su queste 
anime dilette e le ricopre di delizie e di soavità. Il Cuore Mio e quello del 
Padre Mio sono grati a queste anime che, senza nulla chiedere, donano tutto. 
Egli le solleva fino a Noi e le fa avere parte di Noi e le fa riposare sul 
nostro Cuore, là dove siamo noi: per questo, anime dilette, siete instancabili, 
per questo sapete offrirvi e donarvi, perché “riposate sul nostro Cuore”, vi 
temprate e rinvigorite alla nostra ombra. Sì, perché come araldi dovete andare 
per le strade del Mondo, come condottieri a combattere la battaglia dell’Amore, 
a parlare ai cuori, a portare la Luce. Voi siete il sale della terra. Voi siete 
la Luce del mondo, la Luce dei cuori, voi siete il canale di Grazie, perché 
permettete che la Luce penetri le tenebre, voi preparate i cuori ad accoglier la 
Luce, e riconciliarsi con il cielo e con la terra. <br>
<br>
Quale Grazia sono le vostre preghiere notturne assieme a mia Madre!:salgono come 
incenso profumato al trono del Padre, Lo inebriano e Lo commuovono. Per questo 
scendono i petali di rosa, ogni petalo è una Grazia accordata, è la Misericordia 
del Padre Mio che tocca un cuore. Non badate alla vostra stanchezza fisica. Io 
vi ho dimostrato più volte che proprio quando siete stanchi e vi pare di non 
avere nulla da dare, Io faccio in voi, Io mi dono in voi, Io parlo in voi: 
proprio allora siete i canali puri della Mia Grazia e della Mia carità, perché 
in quello che fate non c’è quasi niente di voi. Proprio allora Io posso agire 
liberamente. Non ve ne accorgete? Quando siete deboli, senza forze, i cuori 
davanti a voi si aprono, si piegano all’Amore, ve l’ho dimostrato; perché siete 
forti di Me. Sono Io che agisco in voi in qualunque stato voi siate: voi Mi 
dovete solo donare senza nulla chiedervi. Donatemi così come siete: farò tutto 
Io. <br>
<br>
Continuate a portarmi senza sosta: il tempo è breve e molti cuori devono ancora 
conoscere la gioia della Misericordia: vanno condotti, vanno fasciati, vanno 
amati. Per questo ho plasmato giorno dopo giorno il vostro cuore e l’ho reso 
tenero e dolce, umile e misericordioso, perché faceste quello che faccio Io, 
perché vi chiniate sui cuori affranti, sui cuori feriti, sulle tenebre dei cuori 
e caricandovi di loro, li conduciate nella casa del Padre Mio, attraverso il Mio 
Cuore. Ecco perché ho messo tanto Amore nel vostro cuore e tanta Luce nelle 
vostre menti, perché sappiate vedere e penetrare i cuori, perché sappiate 
accogliere e amare i peccatori e ricondurli a Me. Abbiate la stessa compassione 
del Mio Cuore, chinatevi su chi ha il Cuore ferito, voi siete gli Angeli 
incarnati che io mando per aiutarmi a salvare le anime, per attirarle a Me e 
farle riposare sul Mio Cuore. Non vi stancate, dunque, Io sono sempre con vi e 
vi dono tutto quanto è necessario perché portiate la Mia Luce e il calore del 
Mio Amore. Voi siete sempre con Me, racchiusi nel Mio Cuore, anche se ancora per 
un po’ non potete goderne appieno. Ma, per ora, mi siete necessari così. Io vi 
ringrazio per quello che fate per gli uomini, per i Miei figli. <br>
<br>
Non vi preoccupate di quelli che vi giudicano e vi perseguitano; il Bene ha 
sempre smosso il vespaio; nulla possono contro di voi, perché Io non lo permetto. 
Io vi proteggo nel Mio Cuore, non temete perché nessuno potrà nuocervi, ma 
ricordate quello che è accaduto a Me: il Bene prevale e viene anche se deve 
passare attraverso il Male. Voi non siete esenti dagli attacchi del cuore degli 
uomini. Non vi curate di loro. Rimanete racchiusi nel Mio Cuore: lì non potranno 
togliervi la Mia Pace. Tenteranno, non ci riusciranno, perché, ve l’ho detto, 
sono Io che custodisco i Miei eletti e li rendo spediti e sicuri, perché corrano 
veloci e mi portino nel mondo. Non voi avete scelto Me, Io ho scelto voi e vi ho 
costituiti perché andiate e portiate molto frutto e i frutti rimangano e si 
moltiplichino. <br>
<br>
Coraggio, dunque! Non sia mai turbato il vostro cuore, ma abbia Pace in Me. 
Riposate sul Mio Cuore e rimanete nel silenzio profondo: riceverete tutti i 
benefici e le delizie, perché Io spanderò a pene mani il Mio Amore su di voi e 
vi colmerò di ogni soavità e dolcezza. È il mio Grazie a voi, anime dolci e 
fedeli. Riposate nel Mio Cuore e godrete di Me e della Mia Soavità e vi 
colmerete della Mia Santità. È dolce per Me amare un’anima diletta e godo nel 
riversare le Mie delizie nel suo cuore e il Mio Cuore si colma d0amore per voi e 
si gonfia di commozione: voi siete la delizia del Mio Cuore e sempre io godo con 
voi. Io vi rivesto del Mio Profumo e vi amo. <br>
<br>
Vi amo, anime dolci del Mio Cuore-. <br>
&nbsp;</font></p>

</body>

</html>
