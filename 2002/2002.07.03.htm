<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 10px; margin-top: 0; margin-bottom: 0">
<font face="Arial"><i>03.07.2002 <br>
<br>
Mi metto in preghiera. Mi prostro alla presenza di Gesù. </i><br>
<br>
-Vieni, vieni a Me, prostrati ai Miei Piedi e resta un poco con Me. Ho bisogno 
della tua compagnia. Mi piace quando sei ai Miei Piedi, consoli il Mio Cuore con 
la tua presenza. Accarezza i Miei Piedi; mi è tanto di consolazione che anime 
pie, con l’umiltà del cuore e la compassione si inginocchino ai Miei Piedi e Mi 
adorino, accarezzino le Mie Piaghe e partecipino al dolore delle Mie Piaghe. 
Così mi aiutate a salvare tante anime.<br>
<br>
Le tue implorazioni e il tuo Amore toccano il profondo del Mio Cuore e il Mio 
Amore concede tante Grazie, le Grazie piovano sulla Terra ad ogni tuo gemito, ad 
ogni tua invocazione. Le tue richieste sono esaudite, per la tua pietà e il tuo 
Amore. <br>
<br>
Ora bacia la terra come segno della tua umiltà e sottomissione al Mio Amore e in 
sconto di tanta superbia e vanagloria del mondo. Bacia ancora la terra e offri 
il tuo cuore e la tua sofferenza per la salvezza delle anime. <br>
<br>
Ora bacia i Miei Piedi e chiedi con Me la Compassione del Padre Mio per le 
anime. La tua offerta, che è vero, come dici tu, è piccola e povera, unita alla 
Mia offerta diventa potente e Unica agli occhi del Padre. Questa acquista meriti 
per te e per la tua anima e salvezza per tanti.<br>
<br>
Non ti stancare dunque di offrirti con Me al Padre Mio. Sono Io che presento la 
Tua piccola offerta unita alla Mia Perfetta e Santa. Il Cuore del Padre non può 
resistere a tanto Amore, a tanta Oblazione . Ricorda!: É ancora il tempo della 
Misericordia.<br>
<br>
Io ti faccio parte di Me, una cosa sola con Me. Io ti presento con Me al Padre e 
tu fai parte di Noi. Senti che nulla ti manca? Senti come sussulta l’anima tua e 
si impregna e si permea di divino e di santo? Senti il fuoco incontenibile del 
tuo spirito? È il tuo immergerti in Noi che ti rende tale. Sii nella Pace e 
nell’ascolto costante del Mio Spirito che ti insegnerà e ti dirà ogni cosa. 
Rimani con Me. Pensa a Me. Dimmi il tuo Amore. Mi piace quando mi ami, e mi dici 
il tuo Amore. Non avere timore di non essere degna. Amami così come sei, piccola, 
fragile, sofferente, prostrata. Mi piace, quando mi ami, quando con le parole 
del tuo cuore mi sussurri il tuo amore. Mi consoli e mi rendi gioioso. Anch’Io 
ti amo e quando tu mi ami, Mi dai la possibilità di ricolmarti di Me e di 
portarti nel Mio Cuore. Più Mi ami, più ti posso innalzare fino a Me e portarti 
nel Mio Cuore. Sì ti faccio riposare, lo sai. Sì ti faccio avere parte con Me. 
Sì ti nutro: tu Mi ami, Io ti amo. Tu Mi guardi, Io ti contemplo e ti rivesto 
della Mia Luce. Lo sai. Resta con Me, perché Io possa donarmi totalmente a te.<br>
<br>
Portami tutte le anime: le aspetto tutte nel Mio Cuore. Tutte le anime che Mi 
condurrai Io le rivestirò di Me e avranno parte con Me. Portami tutti. Portami i 
peccatori. Prepara i cuori all’incontro con Me. Se non puoi portare 
personalmente le persone, conducimi le loro anime: Io le amerò, le bagnerò del 
Mio Sangue e della Mia Acqua e si risveglieranno dal sonno, dal torpore e Mi 
riconosceranno, vorranno Me, vorranno conoscerMi e Io le potrò rivestire 
totalmente di Me.<br>
&nbsp;</font></p>

</body>

</html>
