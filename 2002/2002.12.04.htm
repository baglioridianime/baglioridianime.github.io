<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px">
<i><font face="Arial">04.12.2002 AMEN! ALLELUIA! </font></i></p>
<p align="justify" style="text-indent: 5px; line-height: 150%; margin-top: 6px">
<font face="Arial"><i>Dice Gesù:</i><br>
<br>
-Questo Io desidero per le anime che Mi scelgono e Mi amano. Sempre Io Mi dono a 
voi, vorrei donarMi nella Mia Pienezza, ma le anime non sono pronte, non sanno 
accoglierMi, non sanno stare alla Mia Presenza. Sono piene di sé stesse, vengono 
a Me, vengono davanti a Me, ma rimangono piene dei loro pensieri, delle loro 
ansie e preoccupazioni. Parlano con Me, chiedono il Mio intervento e aiuto e se 
ne vanno. Poco posso fare per queste anime. <br>
<br>
Io desidero anime abbandonate al Mio Amore; anime in cui Io posso riversare Me 
stesso, la Mia Passione d' Amore, il Mio Fuoco d' Amore. Io incendio di Me 
queste anime, le inondo dei Miei Beni, le faccio gustare di Me e partecipare del 
Mio Santo Spirito. Sono le anime che più amo e che hanno già parte di Me. Sono 
le anime che hanno accolto il Mio Amore, che si sono lasciate irrigare dalla Mia 
Acqua, coltivare dallo S.S. Amore e sono cresciute in umiltà e sapienza e 
saggezza. Sempre cercano Me; sempre stanno ai Miei Piedi. Sono nel mondo, ma non 
sono più del mondo. Mi appartengono totalmente. Io posso dire loro ogni cosa 
Mia, posso chiedere loro ogni cosa. <br>
<br>
Esse partecipano alle Mie gioie e alle Mie sofferenze. La prova è gioia, è pace 
per queste anime, perché sempre sono piene di Me e per Me e con Me fanno ogni 
cosa. Sempre Io le inondo della Mia Presenza, per cui esse nulla chiedono: hanno 
tutto: posseggono Me. E conoscono Me e i Miei Misteri e i Miei Progetti, secondo 
la Grazia che Io elargisco. La loro Pace contagia il cuore la loro saggezza si 
impone, la loro sapienza si evidenzia; ma tutto si compie nella semplicità. 
Nulla vi appartiene. Tutto è Mio dono. Io, così coltivo i cuori, perché Mi 
conoscano, Mi amino, Mi portino, Mi annuncino. Voi, anime elette, dilette al Mio 
Cuore, voi, anime Mie dolci, che Mi amate e avete ricevuto il Mio Amore, voi 
reggete con Me le sorti del mondo!. <br>
<br>
Per voi continua la Misericordia del Padre. Grazie alla vostra preghiera, al 
vostro cuore offerto, la Misericordia viene ancora riversata sulla Terra. Ho 
tante anime a Me fedeli sulla Terra; il Mio Vicario, l'Uomo dalle Bianche Vesti 
tutto sorregge e guida. Guardate come procede sicuro pur nel peso degli anni, e 
annuncia e porta alto il Mio Vessillo di Salvezza al mondo. E' il Mio S.S. in 
Lui che Lo rende così forte e audace. E' la Mia Verità che trasmette. Guardate e 
camminate dietro questo Uomo pieno di S.S. che annuncia il Cristo Risorto, l' 
unica Via di Salvezza, l' unica Verità e la Vita Eterna. Egli porta Me alle 
nazioni, parla incessantemente di Me ai cuori; Egli grida il Mio Amore per tutti; 
grida l' ingiustizia. Richiama il cuore di ogni uomo a riflettere, a pensare, a 
scegliere Me. Egli indica la strada che sono IO. Io amo questo Mio Figlio e Lo 
custodisco: il mondo ha bisogno della Sua Presenza. Io Mi rifletto in Lui e Mi 
dono attraverso Lui. <br>
<br>
E anche attraverso voi, anime Mie dolci, Io raggiungo i cuori. Continuate a 
portarMi ovunque, continuate ad accendere nei cuori la fiamma del Mio Amore; 
continuate a proclamare il Mio Nome, a Benedire il Mio Nome. AdorateMi nel 
Sacramento e portateMi tutti: Io elargisco sempre grandi Grazie alle vostre 
invocazioni. Sia nella Pace il vostro cuore e nella certezza della Mia Presenza. 
Non temete! Nulla potrà nuocervi, perché Io sono con voi e vi custodisco e vi 
difendo. Riponete sempre in Me la vostra fiducia e rimanete nel Mio abbandono.
<br>
<br>
Vi amo, anime Mie dolci e dilette. <br>
<br>
Vi Benedico! </font></p>

</body>

</html>
