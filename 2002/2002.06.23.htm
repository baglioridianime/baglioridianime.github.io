<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 10px; line-height: 150%; margin-top: 10px; margin-bottom: 0">
<font face="Arial"><i>23.06.’02 ore 7.30</i></font></p>
<p align="justify" style="text-indent: 10px; line-height: 150%; margin-top: 10px; margin-bottom: 0">
<font face="Arial"><i>Dice Gesù: </i></font></p>
<p align="justify" style="text-indent: 10px; line-height: 150%; margin-top: 10px; margin-bottom: 0">
<font face="Arial">-Anime dilette del Mio Cuore, vi inondo con tutto il Mio 
Amore e vi faccio gioire e sorridere intimamente e godere nello spirito. Al Mio 
Amore accolto e ritenuto l’anima vostra si espande, lo spirito si eleva ed è 
capace di vedere tutto intorno e gustarne e riempirsi e gioire e lodare e 
ringraziare. Sì, perché Io sono ovunque, il Mio Spirito è ovunque: in questa 
luce del mattino, in questo cielo, nel canto degli uccelli intorno a voi, nella 
semplicità e purezza di questi fiori davanti a te, nell’aria che respiri: tutto 
è intriso e impregnato del Mio Santo Spirito, tutto è colmo del Mio Amore e 
della mia onnipotenza. Io voglio deliziarvi e riempirvi anche con le piccole 
ricchezze del creato e farvi gustare la bellezza delle cose semplici. </font>
</p>
<p align="justify" style="text-indent: 10px; line-height: 150%; margin-top: 10px; margin-bottom: 0">
<font face="Arial">Quando i vostri occhi vedono tali meraviglie, quando le 
coscienze si fermano e contemplano tali bellezze, Io sono lì, pronto a parlare 
al vostro cuore, pronto a inondarvi con il Mio Spirito, pronto a riempirvi di un 
benessere nuovo, buono, che sa di Cielo. Non solo ritemprate il Corpo, ma 
riempite lo spirito del Mio Spirito, della Bellezza, Grandezza, Profondità del 
Mio Spirito. E la Mia Pace e l’Armonia e la Dolcezza entrano dentro di voi e vi 
fanno sentire bene. Se solo vi interrogaste un po’ di più: se solo vi fermaste a 
riflettere!: trovereste Me ad aspettarvi. L’incontro con le Meraviglie del 
Creato è di un attimo, l’incontro con Me è per sempre; chi mi incontra e mi 
riconosce, si innamora del Mio sguardo, non può più fare a meno di stare con Me 
e di conoscermi. Così lo posso amare, posso iniziare un dialogo d’Amore con 
l’anima sua e plasmare il suo cuore. E guarire piano piano il Suo spirito, ogni 
volta che si dona a Me e chiede il Mio Aiuto.</font></p>
<p align="justify" style="text-indent: 10px; line-height: 150%; margin-top: 10px; margin-bottom: 0">
<font face="Arial">Io sono sempre lì, accanto a ciascuno di voi, ma occorre che 
mi riconosciate, che abbiate fiducia in Me e che chiediate il Mio Aiuto: allora 
io verrò, prenderò possesso di voi e vi farò nuove creature. E vi farò parte di 
Me e vi farò risposare in Me: sul Mio Cuore troverete riposo. Credi che io possa 
fare questo? Fate fare questo percorso interiore, anime Mie dilette, alle anime 
che Io vi invierò, finché non Mi riconoscano e mi desiderino: allora potrò farle 
vibrare sul Mio Cuore. Allora il Mio Spirito proromperà nel loro spirito e 
gonfierà la loro anima. Diventeranno, a loro volta, Miei testimoni: testimoni 
del Mio Amore. Sì, perché chi Mi conosce, mi ama e non può tacere il Mio Amore e 
la pienezza del suo cuore che trabocca di Me.</font></p>
<p align="justify" style="text-indent: 10px; line-height: 150%; margin-top: 10px; margin-bottom: 0">
<font face="Arial">Per tante anime, invece, dovete operare in maniera silenziosa, 
vegliare accanto alle loro anime, proprio come faccio Io e aspettare. Quello che 
può sembrare tempo perso, non lo è, se le ricopriamo con il nostro Amore. io le 
rivesto sempre del Mio Amore e della Mia Tenerezza, ma esse sono ancora sorde: 
tutte chiuse in se stesse. La vostra preghiera stabilisce fili sottili d’Amore 
che si congiungono al Cielo e dal Cielo alle loro anime; l’Amore che riversate 
in queste anime, apparentemente perdute, mantiene un “forellino aperto” in cui 
lo Spirito Santo passa e pone il desiderio di Dio. È un desiderio che subito si 
deposita e pare dilegui, ma il foro rimane aperto e l’Amore può continuare a 
filtrare. Chissà che ad un certo punto l’anima si fermi e consideri se stessa e 
la sua vita! Io gliene darò la possibilità, grazie alla vostra preghiera, grazie 
alle vostre offerte, grazie al vostro amore donato. È l’Amore donato da voi, 
anime dilette e dolci che richiama l’Amore Mio e mi fa donare. È la dolcezza dei 
vostri cuori offerta per le anime, che fa inondare la terra e il Cielo. 
Continuate così, anche nel silenzio del vostro cuore a inondare il mondo d’Amore: 
ogni volta che fate la richiesta dell’Amore, il Cielo si riversa sulla terra. È 
per la richiesta d’Amore e di compassione di tante anime che, come voi, si 
donano che la terra non soccombe e precipita. Tanto è il male, ma tanto grande è 
il Bene e la richiesta di compassione e di Perdono, che il Cuore del Padre si 
commuove e si pone in attesa; aspetta ancora il Padre, grazie alle preghiere 
degli eletti, che sempre si elevano fino al Suo Trono. Sempre Io mi offro al 
Padre Mio per voi e sempre il Cuore della Madre implora per i Suoi figli. Satana 
è forte e vuole strappare al fuoco quante più anime possibili , ma grande e 
potente è la preghiera incessante che da tante parti della terra si eleva al 
Cielo e penetra il Cuore del Padre: la compassione prevale e il Padre guarda con 
il Suo Cuore di Misericordia gli uomini e riversa tutte le grazie spirituali 
richieste; invia continuamente i Suoi Angeli a combattere la battaglia in favore 
degli uomini e dona loro forza, potenza, vigore spirituale sempre nuovi. È una 
battaglia alle alte altezze, in cui affiora già la vittoria della Luce e del 
Bene: nulla può contro Dio Onnipotente ed Eterno. Ma è una battaglia che si 
combatte anche sulla terra nel cuore di ogni uomo. Ogni anima, infatti, deve 
scegliere liberamente il Bene, aderirvi e camminare per la Sua strada: ho messo 
la Mia legge nel vostro cuore, ma occorre seguirla e amarla. -Allora sarò il 
vostro Dio e voi sarete Mio popolo. Allora Io sarò il Dio con Voi-.</font></p>
<p align="justify" style="text-indent: 10px; line-height: 150%; margin-top: 10px; margin-bottom: 0">
<font face="Arial">Comprendi quanto è preziosa la vostra offerta? Quanto è 
preziosa la vostra preghiera silenziosa per le anime? Quanto è importante il 
vostro parlare alle anime che neppure conoscete? Le conosco Io. Voi continuate a 
portare tutte le anime ai piedi della Mia Croce, continuate a bagnarle con il 
Mio Sangue e la Mia Acqua, continuate a ricoprile d’Amore, del vostro amore e 
del Mio Amore, continuate assieme alla Madre Mia a racchiuderle dentro il Suo 
Manto e a fare corona intorno a loro.</font></p>

</body>

</html>
