<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%">
<font face="Arial"><i>13.03.2002 - Ho bisogno di voi<br>
<br>
<br>
Dice Gesù: </i><br>
<br>
“Anime Mie dilette, anime dolci, a voi posso rivelare tutto il Mio Cuore. A voi 
posso chiedere, sicuro che qualunque cosa Io chieda, voi risponderete con la 
dolcezza del cuore. Ho bisogno di voi! Guardate lo scempio del mondo, guardate 
quante anime si perdono nel fango, si inabissano, sono schiave della crudeltà 
dell’uomo; guardate le tenebre fitte che avvolgono l’umanità, in pericolo. Tutto 
è buio, tutto è tenebra, ovunque è violenza. Il cuore dell’uomo è avvolto da 
fitte tenebre. <br>
<br>
Io come Luce sono venuto, come Luce continuo a venire, ma il Cuore dell’uomo è 
cieco, non vede e non coglie la Mia Luce. È attratto da mille luci, e non vede 
la Mia Luce. Quale dolore! L’anima Mia spasima per ognuno di voi. Io vorrei 
aiutarvi, ma non posso perché il vostro Cuore rimane chiuso, nelle tenebre. 
Occorre un atto di riconoscimento, occorre che ogni cuore faccia un movimento 
interiore, riconosca la propria situazione di infelicità e di tenebra e voglia 
uscire dal suo stato. Occorre che chieda aiuto e si rivolga a Me. Allora Io 
potrò venire in quell’anima e iniziare un processo di salvezza. <br>
<br>
Voi, anime dilette e sante, siete i Miei araldi, siete i condottieri che 
combattono la buona battaglia dell’Amore: voi parlate alle anime, voi mostrate 
la Luce, voi consolate, voi ascoltate il peccato, voi prendete le tenebre su di 
voi e le trasformate in Luce. L’opera vostra è preziosa e tante anime ritrovano 
la strada grazie alla vostra presenza silenziosa e alla vostra preghiera. È il 
vostro Amore per le anime, è il desiderio sincero del vostro cuore che opera la 
guarigione dello spirito e il riconoscimento del proprio stato. <br>
<br>
Solo questo dovete fare. Solo questo Io vi chiedo: conduceteMi le anime, perché 
Io le lavi, portateMi i cuori, perché Io li guarisca, alzate le vostre braccia 
al Cielo e implorate la Misericordia del Padre, perché Nuova Pentecoste divampi 
su tutta la Terra. Il mondo ha bisogno di Pace, ma crea e opera per la guerra, 
per la discordia, per la divisione. Il cuore dell’uomo non sa, è cieco, non sa 
trovare il Bene. L’anima vostra, guidata da Mia Madre, vaga per il mondo a 
portare Luce e Pace nei cuori. Grazie, perché rispondete senza risparmiarvi 
all’opera del Mio Amore. Tutti Io desidero che si salvino. Ma troppo grandi e 
fitte sono le tenebre. Come araldi instancabili voi andate e portate Luce e 
Pace. E portate la Mia Parola e il Mio Amore. Continuate la Buona battaglia! Io 
vi darò forza e vigore sempre nuovi, finché il Cielo trionfi, la Luce trionfi, 
Io trionfi.<br>
<br>
Non preoccupatevi delle tenebre! Voi andate e seminate, andate e portate Luce. 
Lasciate a Me tutto il resto. Io verrò nei cuori e li trasformerò e li farò 
splendere e brillare di Luce nuova. Occorre però che voi prepariate i cuori ad 
aderire al Mio Amore.<br>
<br>
Non preoccupatevi per nulla; in ogni circostanza riceverete Forza e Lumi 
dall’alto e in ogni situazione saprete esattamente che cosa dire e che cosa 
fare. Io sono con voi e guido ogni vostro passo. Nulla Mi sfugge di ciò che dite 
e fate: sono Io che parlo al vostro cuore e vi faccio operare. Andate dunque! 
Continuate ad andare! Io sono con voi. Mia Madre è con voi e vi cura e vi 
protegge e vi suggerisce ogni cosa. Lei pone Potenza e Luce ad ogni vostra 
azione. Il Suo Sguardo è sempre posato su di voi, figli prediletti. Non vi 
stancate dunque di andare e di operare per la salvezza delle anime.<br>
<br>
Grazie anche perché vegliate con Lei ai piedi della Mia Croce. Voi non sapete 
quante Grazie strappate al Mio Cuore, quando la vostra preghiera si unisce a 
quella di Mia Madre ai piedi della Mia Croce. Il Mio Cuore prova compassione per 
le sofferenze del Cuore di Mia Madre, vedo la sofferenza del vostro cuore e 
accordo ogni Grazia Mi chiediate. Mai come in quei momenti il vostro cuore è 
simile al Cuore di Mia Madre e al Mio Cuore. Diventiamo un solo Cuore in quei 
momenti ed Io accordo ogni Grazia.<br>
<br>
Il Mio Cuore esulta di Gioia Grande, perché il vostro Cuore si fa dolce e simile 
al Mio: allora Io posso elevarvi fino a Me e farvi gustare di Me. In quei 
momenti siamo Una-Cosa-Sola ed Io posso accordarvi qualunque cosa Mi chiediate.<br>
<br>
Io sono con voi sempre, anche quando il vostro spirito non Mi percepisce e 
sempre parlo alla anima vostra. Sia sereno il vostro Cuore e nella Pace. Mia 
Madre è sempre con voi, vi costudisce e vi conduce.<br>
<br>
Rimanete nella Mia Pace”.<br>
&nbsp;</font></p>

</body>

</html>
