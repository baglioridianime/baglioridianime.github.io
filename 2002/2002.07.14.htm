<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 0; margin-bottom: 0">
<font face="Arial"><i>14.07.2002 <br>
<br>
Dice Gesù: </i><br>
<br>
-Figli diletti e dolci del Mio Cuore, Io riverso nell’anima vostra la Mia 
Consolazione. Gioisca il vostro cuore per la pienezza della Mia Consolazione: è 
stata distribuita con larghezza nell’anima vostra, perché anche voi possiate 
consolare i cuori. <br>
<br>
Ciò che Io dono a voi, donatelo. Non trattenete nulla. È così che il Mio Amore 
si moltiplica e si diffonde fino ai confini della Terra. Ricordate che siete 
parte del Mio Corpo e la ricchezza e la Grazia che uno di voi vive e comprende e 
accoglie si diffonde a beneficio di tutti. Ecco come il Mio Amore arriva fino 
alle isole più lontane, fino ai cuori più duri e freddi. L’Amore delle anime 
pie, l’Amore che i Miei eletti accolgono nei loro cuori come un manto leggero si 
posa su tutto il corpo e tutto il corpo ne trova beneficio: ogni anima sente il 
tepore di quell’Amore, anche se ne è inconsapevole e non sa da dove proviene. 
Quell’Amore permette a quelle anime di non soccombere del tutto: è il fino 
sottile che le tiene ancora, sempre unite a Me; è il foro attraverso cui il Mio 
Santo Spirito può ancora agire e arrivare. <br>
<br>
– Padre, che siano uno con Me come Io e Te siamo una cosa sola, perché la loro 
gioia sia piena-. La vostra gioia non rimane in voi, ma si diffonde, si effonde, 
tanti cuori vengono sommersi dalla gioia effusa: è un benessere che si propaga e 
permea l’anima e permette allo spirito di vivere una pausa; di riposare un poco. 
Se il cuore dei Miei figli comprendesse dove sta la vera gioia, dove trovare la 
vera Pace! Per i più è così lontana; perché non hanno trovato Me. Il Mio Cuore è 
colmo di Compassione e di attesa. Io desidero riversare la Mia Gioia e la Mia 
Pace nei Cuori e sono colmo di Gioia e di meraviglia quando un cuore si apre a 
Me ed Io posso colmarlo dei Miei Doni. Ogni cuore che si apre a Me è inondato di 
Me e vive quindi della Mia Pace, della Mia Consolazione, della Mia Gioia. Come 
un padre Io vi accolgo nel Mio Cuore, vi porto il braccio, vi accarezza e vi 
custodisco, perché anche voi siate con Me dove sono Io. <br>
<br>
A voi, figli diletti del Mio Cuore, è riservata una benedizione speciale, voi 
siete già nel Mio Cuore e già gustate la gioia di stare con Me. Sempre il Mio 
Sguardo è su di voi e il Mio sorriso vi colma l’anima: voi godete già della Mia 
Pienezza, anche se siete nel mondo e dovete subire una quantità di prove. Ma 
ogni volta che riposate nel Mio Cuore gustate il valore e il significato della 
Mia Grazia; avete la certezza del Mio Amore, siete ricolmati della Mia Potenza e 
della Mia Luce. Comprendete quanta parte avete con Me e quale sia il vostro 
compito tra i Miei figli. <br>
<br>
Continuate la vostra intercessione al Padre Mio: è il vostro Amore offerto che 
arriva là dove neppure immaginate; è olio di consolazione, balsamo di gioia e di 
pace per tanti cuori che trovano la forza e la grazia nelle tribolazioni di ogni 
giorno e neppure sanno da dove viene loro. È l’Amore donato, offerto, che si 
distribuisce e ripartisce. Ne beneficiano tanti cuori. La vostra preghiera unita 
a quella di Mia Madre e di tante anime elette sia incessante. rivolgetevi al 
Padre Mio con suppliche, con la preghiera spontanea e semplice del vostro cuore; 
il Cuore del Padre ascolta ed elargisce. Offrite il Mio Corpo, il Mio Sangue, 
l’Anima Mia e la Mia Divinità. È l’offerta più gradita e alta che possiate fare, 
perché è l’offerta più santa e perfetta. Io stesso ho insegnato questa preghiera 
da offrire al Padre Mio, alle anime da Me elette. Offrite le Mie Piaghe, offrite 
la Mia Corona di Spine. Meditate e contemplate le Mie Piaghe. Contemplate la Mia 
Passione. Partecipate con Me al Mio dolore offerto per i Miei figli. Ma 
ricordate: Io sono risorto e voi siete risorti con Me. Io desidero che ogni Mio 
figlio risorge con Me. Per questo mi sono donato. <br>
<br>
Io sono la Risurrezione e la Vita. Chi resta in Me, vivrà con Me, avrà parte con 
Me e sarà dove sono Io. Non vi ho detto che sono andato a prepararvi un posto? 
Per essere con Me dove sono Io. È il Mio Amore per voi che non Mi fa arrendere. 
Sempre Io sono pronto ad accogliere i Miei figli nel Mio abbraccio d’Amore: Io 
desidero che ogni cuore Mi riconosca e torni a Me, perché Io lo possa accogliere 
dove Sono Io. <br>
<br>
Grazie, anime dolci e dilette, per l’opera che compite a favore delle anime; 
vegliate, pregate, consumatevi perché quanti più figli risorgano a vita nuova.
<br>
<br>
Vi Custodisco nel Mio Amore e vi amo. <br>
<br>
Vi benedico con la Pace del Mio Amore. Amen! <br>
<br>
Sia lieto il vostro Cuore! </font></p>

</body>

</html>
