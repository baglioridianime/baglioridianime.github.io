<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>07.12.2002 vigilia dell'Immacolata<br>
GRAZIE, MADRE NOSTRA! NOSTRA SIGNORA E REGINA!<br>
<br>
Dice Maria Santissima: </i><br>
<br>
-Fermati ed ascolta! Io sono qui vicino a te, presente e desidero parlare al tuo 
cuore.<br>
<br>
-Io sono con voi sempre. Io sono sempre accanto a voi e vi custodisco e vi 
guardo. Io amo ciascuno di voi e sempre vi cammino accanto. Ma quanta fretta 
avete! Anche tu. Spesso non riconoscete la Mia Presenza, non vi accorgete di Me. 
Io vi guido e accompagno il vostro andare, accompagno lo &quot; zelo &quot; per Mio Figlio. 
Il Mio Cuore gioisce, quando parlate di Lui, quando donate il Suo Amore, quando 
vi chinate sui poveri, sui cuori afflitti e oppressi. Io sono lì accanto a voi e 
custodisco e guido i vostri pensieri. Sono sempre presente con Mio Figlio Gesù e 
vi doniamo la nostra Luce e il nostro Amore. Anche quando riposate, anime dolci 
del Mio Cuore, Io vi custodisco come fa una mamma con il suo bambino. <br>
<br>
Il Mio Sguardo materno è sempre posato su di voi e il Mio Amore vi riscalda 
l’animo e vi dona la forza necessaria per iniziare un nuovo giorno tutto speso 
per Mio Figlio. Parlate di Lui ai cuori: hanno tanta sete di Lui, hanno bisogno 
del Suo Amore; voi che avete conosciuto il Suo Amore, voi che avete sperimentato 
la Sua Tenerezza e la Sua Misericordia, voi potete parlare con autorità alle 
anime; il nostro sguardo vi accompagna, lo Spirito Santo viene riversato 
abbondantemente in voi, perché annunciate con franchezza il Regno di Dio in 
mezzo a voi; lo Spirito prepara i cuori a comprendere e ad amare. Io dono la Mia 
Dolcezza e la Mia Presenza Materna, Gesù, il Mio Figlio, riversa in ogni cuore 
l’Acqua e il Sangue che voi invocate, è lì presente ed è il Buon Pastore che si 
china, raccoglie, fascia, guarisce, perdona, ama. <br>
<br>
IL Padre guarda e vi ammanta l’anima con il Suo Amore. Avvertite la Potenza, 
mentre parlate di Gesù: è il soffio del Suo Spirito che vi pervade e inonda voi 
e i cuori davanti a voi. <br>
<br>
Figli Miei diletti, amati sposi di Mio Figlio, Io vi amo e vi ringrazio perché 
avete accolto le Parole di Gesù. Dite a tutti i cuori che Gesù è l’unico 
Salvatore. Dite a tutti che Gesù continua a salvare e vuole salvare tutti. Non 
siano i cuori afflitti per il loro peccato, non siano ripiegati sul loro peccato: 
vengano a Gesù. Mio Figlio non guarda il loro peccato, guarda l’afflizione del 
cuore. Non serve la disperazione, la chiusura, il ripiegamento. Serve l’umiltà e 
la fiducia in Mio Figlio: Lui è venuto perché i peccatori abbiano la Vita. Lui 
vuole donare la Vita ad ogni Mio figlio. Voi, figlioli Miei, siete gli 
ambasciatori del Cielo sulla Terra, voi portate Gesù e il Suo Amore. Quando 
parlate di Lui, i cuori si aprono e lo S.S. può agire e riscaldare quei cuori. 
Voi li convincete del Suo Amore. Quanta sete d’Amore !. I cuori sono aridi, 
afflitti, disperati, chiusi, perché hanno sete d’Amore. E l’Amore è Gesù. Chi 
conosce Mio Figlio non ha più sete, perché la Sua Acqua lo disseta per la Vita 
Eterna. <br>
<br>
Continuate, Miei diletti, a portare il Mio Figlio Gesù. Dite che Io, come Mamma, 
sono sempre accanto a Lui e accanto a voi e veglio su ciascuno di voi, 
specialmente sui cuori che più sono soli, sconsolati, lontani e hanno bisogno 
del Mio Amore. Io sono lì come una Mamma attenta e premurosa e attendo e preparo 
il cuore dei Miei figli ad accogliere e a riconoscere Gesù. Io vi amo e desidero 
che tutti voi siate con noi in Cielo. <br>
<br>
Vi Benedico con la Mia Benedizione materna. <br>
<br>
Continuate l’opera delle vostre mani: è guidata e voluta dal Cielo per la Gloria 
del Padre, Figlio e Spirito Santo.</font></p>

</body>

</html>
