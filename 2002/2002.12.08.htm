<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>08.12.2002 Io sono l'Immacolata Concezione<br>
<br>
Dice Maria Santissima: </i><br>
<br>
-Io sempre sono vicino a voi e Mi prendo cura di ciascuno. Sempre vi tengo nel 
Mio Cuore di Madre e vi accompagno sotto il Mio Manto. <br>
<br>
Il Mio Cuore sussulta di Gioia per ogni Mio figlio ed è colmo di Amore, dell' 
Amore di una Madre, ed Io lo riverso nei vostri cuori. Sempre Io vi accompagno e 
vi guido con il Mio Sguardo: è lo Sguardo attento di una Madre che desidera 
tutto il Bene per ogni Suo figlio. <br>
<br>
Tutti vi tengo sotto il Mio Manto perché possiate fuggire le tenebre del male. 
Satana è forte e vuole distruggere ogni cosa, ma Mio Figlio è IL Vittorioso ed 
Io Gli sono accanto. Nulla può contro di Noi: è ormai la sua fine definitiva. 
Già è sconfitto. <br>
<br>
Io amo ogni Mio figlio e lo accolgo come l'ho accolto sotto la Croce di Gesù. Lì 
Io ho accolto e amato ciascuno di voi. Per questo Mi è stato dato potere sui 
cuori. Per questo Io sono accanto a ciascuno di voi. <br>
<br>
Sotto la Croce Io vi ho dato tutto e ho accolto tutto. Lì si è compiuto il 
Disegno del Padre: quello di ricapitolare in Lui tutte le cose: quelle del Cielo 
e quelle della Terra. Lì sono stata innalzata, nel dono totale di Me per voi. 
Come Mio Figlio. Ma occorreva che Io restassi ancora con voi: Io la testimone. 
Io dovevo ancora parlarvi di Lui, Io che avevo accolto, creduto, offerto, donato.
<br>
<br>
Figli Miei, tutti vi ho accolto nel Mio Cuore: in Giovanni e, poi, in Pietro, 
Giacomo, Giuda di Alfeo... Taddeo... Maria... tutti voi, ognuno di voi era 
presente dentro di Me: generando Gesù, ho generato ciascuno di voi: Madre del 
Creatore, Madre del Redentore, Madre vostra. Umile Ancella di Dio. <br>
<br>
A Lui la Gloria, l'Onore, la Potenza.<br>
&nbsp;</font></p>

</body>

</html>
