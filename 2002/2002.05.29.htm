<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 5px; margin-bottom: 0">
<font face="Arial"><i>29.05.2002<br>
<br>
Dice Gesù: </i><br>
<br>
-Anima diletta del Mio Cuore, Tu sei sempre nel Mio Cuore. Il Mio Sguardo è 
rivolto sempre verso di voi, anime dilette del Mio Cuore. A voi chiedo di 
portare un po’ con me il peso del mondo, ma riverso su di voi tutte le delizie 
de Mio Cuore. Voi siete nel Mio Cuore, appartenete a Me, siete con Me una cosa 
sola, perché avete accolto di condividere con Me le sorti del mondo, di portare 
con me la Croce. Per questo vostro gesto d’Amore Io vi ricolmo di Grazia e 
Benedizioni: nulla sulla terra potrà nuocervi e in Cielo c’è una grande gioia 
per la vostra offerta che si unisce all’offerta celesta e cerca una grande 
potenza d’Amore, una catena d’Amore che congiunge terra e Cielo. La vostra 
offerta per le anime è preziosa agli occhi del Padre ed Io la custodisco nel mio 
Cuore. Io mi diletto, guardando voi. Nulla potrà nuocervi, perché voi godete di 
una protezione speciale: siete immersi nel Mio Cuore. Io stesso vi proteggo e vi 
affido a Mia Madre, perché anche Lei vi curi con il Suo Amore Materno.<br>
<br>
Mia Madre vi chiama ad intercedere con Lei presso il Padre Mio per la salvezza e 
redenzione dei Suoi Figli. Ella vi è sempre accanto e guida ogni vostro passo. 
Ella cammina con voi e vi sospinge piano. Siete sempre racchiusi sotto il Suo 
Manto e anche voi porta nel Suo grembo e vi nutre e vi fa crescere e vi comunica 
le cose del Cielo, proprio come ha fatto con Me, fanciullo. È dolce e santa Mia 
Madre e si prende cura di ogni Suo Figlio, ma in maniera speciale cura i figli 
prediletti, i figli scelti per la missione: Lei è a capo degli araldi della pace 
e dell’amore, Lei custodisce, coltiva, riempie i cuori dei Suoi figli e li 
prepara alla battaglia; dirige i loro passi, guida le vostre mani, i vostri 
cuori, i vostri pensieri. È affidata a Lei la battaglia, ed Ella la combatte per 
le strade del mondo insieme ai Suoi figli diletti, che sono stati scelti ed 
hanno risposto alla Chiamata. <br>
<br>
-Salviamo il mondo. Aiutatemi a salvare i Miei Figli!- È un grido dell’Anima e 
tante anime hanno risposto: è un esercito silenzioso quello che si aggira per le 
strade del mondo a portare la Buona Novella, la Notizia che Gesù è vivo, è 
risorto e voi siete risorti con Lui. <br>
<br>
Io vi amo e desidero che ognuno di voi si salvi. Io ho dato la Mia vita al 
Padre, perché ognuno di voi abbia la Vita. Per questo accolgo la vostra offerta, 
la vostra preghiera costante al Padre, la vostra oblazione, il silenzio della 
vostra anima. Per questo vi chiedo di intercedere con Me e di offrirvi con Me al 
Padre Mio. Quanto mi è cara la vostra offerta! Quanto Mi sono gradite le vostre 
offerte e le vostre preghiere notturne!: vi unite a Me nella intercessione al 
Padre Mio. La vostra preghiera sale gradita al Cielo, Io le raccolgo nel Mio 
Cuore e la presento al Cuore del Padre Mio. La vostra preghiera unita a quella 
di Mia Madre, che sempre intercede per i Suoi figli presso il Padre richiama 
Grazie e Benedizioni. Se il mondo non soccombe è grazie alla preghiera 
incessante della Madre Mia Santissima e grazie alle vostre preghiere e 
all’offerta di voi al Padre.<br>
<br>
Anime dilette e preziose del Mio Cuore, Io vi amo e condivido con voi il Mio 
Cuore; sia lieto il vostro cuore, anche se deve portare il perso; sia lieto, 
perché sa che è custodito nel Mio Cuore. Nulla tema chi è in Me. Procedete 
sicuri per il cammino che vi traccerò: aiutatemi ad incendiare il mondo col 
Fuoco del Mio Amore. Molti cuori si stanno preparando e sono ormai pronti ad 
accogliere il Fuoco dello Spirito che Io riverso a piene Mani. Sarà un incendio 
di S.S. d’Amore e l’Amore divamperà e incendierà la terra. Terra e Cielo si 
baceranno, la terra sarà innalzata e si incontrerà con il Cielo. Per questo 
bisogna combattere la battaglia con tutte le forze, con l’arma della preghiera e 
della Parola. La preghiera prepara i cuori a ricevere l’azione dello S. S. a 
convincersi e a redimersi. Io scendo con tutta la Mia Misericordia nei cuori e 
porto la Mia Pace. Io incendio i cuori con il Mio Amore. io trabocco d’Amore. I 
cuori che mi hanno conosciuto e mi accolgono diventano araldi dell’Amore e 
incendiano altri cuori. Così l’Amore divampa per le strade del Mondo. La Buona 
notizia Mi fa conoscere e amare. Seguite, dunque, i dettami del vostro cuore: 
sono Io che illumino i vostri cuori e la vostra mente e suscito pensieri d’Amore. 
Tutta la terra sarà un incendio, quando i cuori accoglieranno il Mio Amore e si 
convertiranno alla Mia Misericordia. Procedete sicuri sotto la Mia Potente Mano, 
mossi dallo S. del Mio Cuore e guidati e sospinti dalla Madre Mia Amatissima e 
dolce che vi cura e vi guida. La Mia Pace è nei vostri cuori: Io la effondo con 
pienezza in voi. Rimanete nel Mio Amore. Vi amo, figli miei diletti e santi-.<br>
&nbsp;</font></p>

</body>

</html>
