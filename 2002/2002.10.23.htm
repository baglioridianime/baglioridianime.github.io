<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial">23.10.2002<br>
<br>
Dice Gesù: <br>
<br>
-Anime dilette e dolci del Mio cuore, Io riverso nell' anima vostra l' Amore di 
cui siete pieni, Io vi rendo capaci di donarvi, per cui il vostro cuore non vive 
più il sacrificio e non chiede più nulla. Io ho plasmato piano l' animo vostro e 
l'ho custodito e l' ho preparato per l' offerta&quot;; la consapevolezza della vostra 
anima è stata sempre più piena, per cui siete stati in grado di donarvi, sempre 
più ,senza posa: E' questo che desidero da voi e amo: L'abbandono completo ai 
miei voleri, senza nulla chiedervi. Vi ho mostrato che faccio tutto Io, che 
anche se siete stanchi affaticati, provati, Io Mi dono attraverso voi. <br>
<br>
Ho bisogno di voi, anime dolci, per donare il Mio Amore ai Miei figli: ho 
bisogno delle vostre mani, del vostro sorriso, delle vostre delicatezze del 
vostro sguardo; ho bisogno della vostra voce, della vostra parola, del vostro 
cuore. Io metto la Mia Parola nei vostri cuori, non ve ne accorgete? Voi stessi 
siete stupiti delle parole che escono dalle vostre labbra. Io riempio i vostri 
cuori della mia misericordia sicché voi possiate donarla e i cuori ne siano 
avvolti e riscaldati. E' vero che il vostro sguardo è sempre più simile al Mio: 
sono Io che vi conformo sempre più a me. Le anime che mi accolgono e Mi amano 
assorbono il Mio Amore e diventano simili a Me. Donano Me. E i piccoli sanno 
vedere Me in voi. E' questo che Io desidero. E mentre voi vi trasformate in Me, 
coltivate tanti cuori, li dissetate con l' Acqua Viva del Mio Spirito, donate il 
Consolatore. E i cuori sperimentano il flusso del Mio Amore e della Mia 
Misericordia. <br>
<br>
Questo è un tempo speciale in cui Io riverso il Mio S.S., riverso tutto il Mio 
Amore nel cuore degli uomini; basta accendere in essi una piccola fiamma e il 
loro cuore comincia ad ardere per Me. Io subito Mi faccio riconoscere. Anime 
dilette e dolci, curate con Amore le anime che Io vi invio; Io le scelgo per voi, 
Io le preparo all' incontro, Io le attiro, ma ho bisogno dei vostri gesti d' 
Amore, ho bisogno delle vostre parole per aprirle e convincerle del Mio Amore 
per loro. <br>
<br>
Voi fungete da ambasciatori di Cristo. Voi annunciate Me, annunciate la Vita. E 
come Me curate le loro ferite. Ve le fate mostrare, per donarle a Me, perché è 
il Mio Amore, è la Mia Acqua e il Mio Sangue che guarisce ogni ferita. La 
tenerezza e la dolcezza e la compassione che Io riverso nei vostri cuori 
preparano l' animo dei Miei piccoli a non avere paura e a donare a Me ogni 
ferita del loro cuore. Siate pieni di tenerezza e di compassione: molti cuori 
feriti si sono allontanati da Me perché non sono stati amati. Io dico a voi :- 
Amate! Amate!!- Sempre. Tutti. In ogni cuore ferito ci sono Io che aspetto di 
guarire, aspetto di posare il Mio Sguardo, aspetto che quel cuore Mi riconosca e 
Mi accolga. <br>
<br>
Aiutate i Miei figli a dare a Me il loro cuore ferito: Io sono la somma di tutti 
i cuori feriti e il Mio Amore Sommo li guarisce tutti. Sulla Croce Mi sono 
caricato di tutte le vostre ferite e vi ho donato l' Acqua e il Sangue della 
Vita, perché fosse per voi guarigione e lavacro. Io ho perdonato ogni vostro 
peccato e ho chiesto per voi il perdono del PADRE MIO. Io vi ho dato la Vita 
Nuova, vi ho rigenerati. Ognuno di voi è splendente ai Miei Occhi, perché 
redento. I vostri cuori però sono dilaniati di ferite che vi siete inferte nel 
cammino della vita. L' animo umano non comprende la Mia Parola e non vive la Mia 
Parola. Non vi ho detto forse di perdonare i vostri nemici? -Perdona chi ti ha 
fatto del male- Benedici e non maledici.- Allora Io potrò guarire le tue ferite; 
allora il balsamo del Mio Amore scenderà e ungerà e renderà nuovi l' anima e lo 
spirito. <br>
<br>
Anime dilette, fate comprendere che la guarigione dell' anima e dello spirito 
avviene solo attraverso il perdono; solo chi è in grado di amare anche nel suo 
cuore il suo accusatore riceve la guarigione e la Mia pace. Io vengo in aiuto 
alla vostra debolezza e umanità; Io vi rendo capaci di ristabilire l' Amore nel 
vostro cuore, perché, se Mi accogliete, Io riverso nei vostri cuori il Mio S.S. 
che vi convince dell' Amore. Che vi fa Amare. Vi rende capaci di Amare. E mentre 
crescete nell' Amore guarite le vostre ferite. Sono Io che le guarisco a Me con 
lacci d' Amore sempre più profondi per cui nulla conta più se non il Mio Amore. 
E mentre sperimentate di Me, Io mostro a voi il Mio Volto e gioisce sempre più 
il vostro cuore. Ogni cuore che si lascia avvincere dal Mio Amore gusta l' 
ebbrezza dello S.S. e diventa Mio testimone. Io plasmo piano il suo cuore e lo 
capace di donarsi e di offrirsi. E' così che ho formato l' esercito dei Miei 
messaggeri: spediti, leggeri, sicuri di Me, pieni del Mio Amore andate fra gli 
uomini ad annunciare la Buona Novella del Regno: a portare Me. <br>
<br>
Grazie, anime dilette del Mio cuore. Voi godete di una Benedizione speciale, e 
occupate un posto di privilegio nel Mio Cuore. <br>
<br>
Lo sguardo materno della Madre vi custodisce e vi protegge dalle insidie: con 
Lei marciate sicuri per le strade del mondo. Con Lei portate a tutti il Mio 
Cuore; con Lei donate la Mia Misericordia e permettete la Vita. <br>
<br>
Grazie!!! Vi Benedico. Vi Amo!!!! </font></p>

</body>

</html>
