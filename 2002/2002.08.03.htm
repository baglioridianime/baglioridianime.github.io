<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 6px; line-height: 150%; margin-top: 5px">
<font face="Arial">03.08.2002 <br>
<br>
–Signore, che cosa faccio io per Te? Passo molte ore della giornata a letto. 
Signore, io vorrei fare tutto per Te...-<br>
<br>
E il Signore risponde infuocando l’anima mia del Suo Amore e facendomi riposare 
sul Suo Cuore. <br>
<br>
-Anime dilette e dolci del Mio Cuore, Io mi diletto a stare con voi; è per Me 
Gioia grande tenervi nel mio Cuore e riversare nell’anima vostra la Mia 
tenerezza e il Mio Amore. io godo nel guardarvi beati, dentro il Mio Cuore, Io 
vibro d’Amore per voi ed è dolce trasmettere all’anima vostra tutto il Mio 
Amore. <br>
<br>
Sono Io che riverso il Mio Spirito nell’anima vostra e vi infuoco e vi infiammo 
e vi accendo di ardori celesti e vi faccio partecipare al fuoco d’Amore del 
Cielo, dove tutto è Ardore d’Amore, incendio d’Amore che divampa e s’innalza al 
Creatore e si accresce nutrito della Potenza della Luce dell’Amore che tutto 
nutre e accresce di Sé. È il Mio Spirito riversato su di voi che vi innalza fino 
a Me e vi fa gustare di Me e vi fa riposare in Me e vi rende partecipi e 
consapevoli del Mio Amore. Ognuno di voi è nutrito in modo speciale, ognuno 
riceve il Mio Amore, ognuno di voi Lo comunica in maniera personale, secondo il 
piano divino stabilito e che viene svelato e dispiegato a ciascuno. <br>
<br>
Non ti turbare se vedi le persone attorno a te piene di attivismo; fanno tante 
cose per Me; così è loro richiesto; questa è la volontà del Padre per loro. A te 
è richiesta la dolcezza di stare alla Mia Presenza, di contemplare il Mio Cuore; 
Io voglio che tu Mi tenga compagnia, che tu stia con Me e mi consoli con la tua 
presenza. Ho scelto per te tutto questo, gioisca il tuo cuore. Ho scelto per le 
la parte migliore, quella di stare con Me. Ho preparato e plasmato il tuo cuore, 
piano, ti ho gradualmente tolto tante cose, perché tu riconoscessi il valore e 
la bellezza e il significato dello stare con Me. Il tuo cuore ha sanguinato un 
po’, mentre lasciavi andare le cose umane, ma intanto sceglievi e comprendevi la 
ricchezza di ciò che acquistavi. È stato un mosaico d’Amore e di pazienza a cui 
l’anima tua e il tuo spirito hanno risposto. <br>
<br>
Ora posso tenerti tutta nel Mio Cuore, ora posso riposare con te e tu con Me. 
Ora posso chiamarti in qualunque momento del giorno e della notte e tu senti e 
prontamente ti poni in ascolto. Ora sei tutta per Me, innanzitutto. Questo è 
motivo di consolazione per Me; è bello avere delle anime che prontamente 
rispondono alla Mia voce e stanno con Me e fanno ciò che Io suggerisco e 
vegliano con Me: Io le rapisco in Me e le riempio e le colmo del Mio Amore e le 
rivesto delle Mie delizie. Non hanno parte nel mondo, non sono tanto amate dagli 
uomini, non sono riconosciute; questo è il prezzo da pagare. Ma hanno Me e 
godono di ogni Mia Delizia. Sono le anime che più mi somigliano, che più Io amo 
e che più Io uso nel silenzio; non fanno chiasso, ma la loro preghiera, il loro 
Amore, la purezza del loro cuore si spande nel mondo. Sono le anime del silenzio 
e della preghiera. Sono le anime che con Me si offrono al Padre Mio, con Me 
continuano l’opera di Redenzione. Anime dolci e dilette, per voi Io nutro un 
Amore speciale, sempre vi guardo e vi contemplo. Sempre vi ricopro con tutto il 
Mio Amore. <br>
<br>
Sono io che scelgo le anime e le unisco a Me perché abbiano parte con Me, perché 
siano con Me dove sono Io. Io dirigo il vostro cuore e la vostra mente, Io 
suscito in voi il desiderio di Bene e quel fuoco d’Amore che vi divora e si fa 
ardore di contemplazione e d’Amore per il Cielo e per la terra. Io ho unito e 
nutrito e accresciuto le vostre anime e le ho fatte partecipare di Me, come Io 
voglio. Riposi l’anima vostra nella Pace del Mio Cuore, sempre vi tengo con Me 
perché abbiate parte di Me. Non preoccupatevi per nulla intorno a voi: tutto si 
deve compiere. Tutto verrà illuminato dalla Mia Luce, grazie alla vostra 
preghiera e offerta. Io sono sempre con voi, Io veglio su di voi, Io raccolgo 
ogni vostro gemito e preghiera. Sia lieto il vostro cuore, sia colmo della Mia 
Pace. Vi amo, Miei diletti e vi ringrazio per l’amore con cui operate per Me. Vi 
benedico con l’Amore del Mio Cuore. <br>
<br>
Come sempre non so che cosa scriverò. Sento solo l’impulso forte e una grande 
dolcezza interiore, che diviene “fuoco che divampa” già fin d’ora mentre scrivo 
queste prime righe.<br>
<br>
-Figli diletti e cari del Mio Cuore, riverso il Mio Amore su di voi e vi riempio 
della Mia Tenerezza e vi colmo e vi accarezzo con la dolcezza del Mio Cuore. Il 
Mio sguardo è sempre posato su di voi, mai si disgiunge da voi e Io vedo la 
vostra fatica e la vostra stanchezza. Ancora un poco, figlioli miei, ancora un 
poco e Io verrò tra voi e la Pace regnerà per sempre. Non più fatica, non più 
lavoro, ma solo la gioia dei vostri cuori alla Mia Presenza. Io regnerò in mezzo 
a voi e i vostri occhi vedranno il Mio volto, contempleranno il Mio volto e 
saranno nutriti dal Mio Amore. <br>
<br>
Cammineremo insieme, parlando e ragionando d’Amore, tutto sarà svelato ai vostri 
occhi e la vostra mente e il vostro cuore comprenderà ciò che ora è mistero per 
voi e penetrerà il mistero e godrà della sua conoscenza.<br>
<br>
L’anima vostra godrà la Pace e la Luce e si allieterà nell’armonia della Mia 
Casa. Io sono con voi, sempre. Io sono accanto a voi e accompagno ogni vostro 
pensiero e suggerisco ogni vostro gesto; lo so che costa fatica e spesso siete 
stanchi, ma io riverso su di voi la Mia forza e rinnovo e rigenero le vostre 
membra sicché sappiate compiere i prodigi del Mio Amore. Fate ogni cosa con 
calma, senza chiedervi nella, Io vi darò la forza necessaria per portarla e 
compimento. Quanto alle scelte parlatene con Me nel vostro cuore: Io vi 
suggerirò le risposte. Non preoccupatevi per nulla, ma abbiate fede in Me: Io 
accompagno ogni vostro passo. Tutto si compia in Me, tutto avvenga nel Mio Nome, 
per la Mia Gloria e per la Gloria del Padre Mio. Avrete forza dallo Spirito 
Santo che è in voi. Io vostro cuore, l’anima vostra, il vostro spirito, la 
vostra mente riposi in Me per avere parte con Me e con il Padre Mio.<br>
<br>
Io sollevo l’anima vostra da ogni pesantezza sicché possa gustare pienamente 
della Mia Presenza in voi. Io sollevo l’anima vostra e la faccio riposare nel 
Mio Cuore e l’amo e vi amo. <br>
<br>
Gustate il Mio Amore. Siate sempre alla presenza del Mio Amore. Il Mio Amore è 
il vostro ristoro. Scrollatevi la fatica, la stanchezza, il peso e riposate in 
Me rifugiandovi nel Mio Cuore. I Miei occhi vi contemplano e vi donano il Mio 
Amore. PortateLo ovunque siate. Guardate ogni Mio figlio con i Miei occhi, 
perché una scintilla del Mio Amore lo penetri e dilati il Suo Cuore. <br>
<br>
Voi, figli miei diletti, siete gli ambasciatori del Mio Amore, voi portate la 
Mia Luce e riempite i cuori, voi donate la Mia Pace. Il cuore dell’uomo è 
affranto, è stanco, è annoiato e deluso, è schiavo: Io vi mando a portare Me nei 
cuori, perché i cuori abbiano, attraverso voi, la possibilità di riflettere, di 
riconsiderare, di scegliere. Io sono la Redenzione e la vita. Solo se i Cuori 
scelgono Me hanno la vita. Fuori di Me non c’è salvezza. <br>
<br>
L’uomo rincorre mere chimere e nono cerca Me. Invano mi sono offerto al Padre 
per tanti. Per salvare i Miei figli la Madre Mia è tra voi e corre veloce per il 
mondo a richiamare tutti i figli. Sembra che le tenebre ricoprano la terra, ma 
non prevarranno. Verrà il giorno glorioso della Luce, in cui tutto sarà 
illuminato: sarà giorno glorioso quel giorno. Le tenebre saranno sconfitte per 
sempre. La gloria del Signore sarà tra voi e regnerà per sempre. Anche voi, 
figli Miei diletti, siete inviati , come araldi, come ambasciatori di Bene: le 
vostre parole d’Amore, le vostre suppliche, le vostre preghiere, la vostra 
offerta arriva fino ai confini della terra e tocca i cuori. Continuate ad 
innalzare suppliche al Padre Mio, continuate nel Mio Nome a chiedere, continuate 
senza posa insieme alla Madre Mia a percorrere silenziosamente, le strade del 
mondo, e bussare ai cuori e a inondare i cuori del Mio Amore. Continuate a 
portare la Mia Misericordia e al Mia Compassione: tutti Io amo e tutti desidero 
salvare. Dite al cuore dell’uomo che si apra a Me e al Mio Amore. Io benedico 
tutti e sempre chiedo per voi la Misericordia del Padre Mio. Voi siete i Miei 
prediletti perché avete risposto al Mio Amore ed Io vi amo di un Amore speciale, 
vi ricopro di Me e delle Mie Grazie. Sia lieto il vostro cuore. Riposate in Me. 
Vi stringo nel Mio Amore. <br>
<br>
Vi Benedico.</font></p>

</body>

</html>
