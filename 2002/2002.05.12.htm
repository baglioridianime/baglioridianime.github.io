<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 6px; margin-top: 0; margin-bottom: 6px">
<font face="Arial"><i>12.05.2002 - Ascensione al Cielo di Nostro Signore Gesù 
Cristo.<br>
<br>
<br>
Dice Gesù: </i><br>
<br>
- Misericordia. Misericordia. Io sono Misericordia. Io sempre mi dono. Sempre 
con il Mio Sguardo d’Amore attiro le anime perché si ricordino di Me e tornino a 
Me. È forte l’azione del Maligno che vuole incutere timore e paura, che stilla 
indegnità nei cuori e non vuole permettere che le anime tornino a guardare il 
Cielo e a convertirsi e a pentirsi. Il mio richiamo è forte e sempre suscito 
scintille di Luce e di dolcezza nelle anime.<br>
<br>
Se solo sapessero la dolcezza con cui le nutrirei, se accogliessero di guardarmi 
e di fermarsi un poco con Me! Ma il maligno è forte e spesso, troppo spesso le 
convince del contrario. Anime dilette del Mio Cuore, capite il valore della 
vostra preghiera? L’anima vostra orante unita alla preghiera delle anime, che si 
eleva al cielo, favorisce, prepara le anime; va a contrastare l’azione malefica 
del diavolo, crea un alone di Luce attorno all’anima che diviene protezione agli 
assalti malefici e permette all’anima di guardarsi, di guardare timidamente in 
alto, di cercare il Mio Sguardo e la Mia Misericordia. La vostra preghiera è 
come isolante intorno all’anima, è balsamo per l’anima, che può ricevere la Mia 
Luce. La Gioia prorompe nell’anima che l’accoglie e la Mia Pace scende nella Sua 
Vita.<br>
<br>
Tante anime mi riconoscono e mi accolgono, ma ancora tante sono nel buio, nella 
solitudine, nella disperazione. Avvolgetele con la vostra preghiera, difendetele 
con la vostra intercessione e offerta dagli assalti del nemico. Stana è forte. 
Ma Io ho vinto. Occorre ora che la terra si elevi al Cielo, si congiunga al 
Cielo, perché diventi un tutt’uno, Luce nella Luce, pace nella Pace, Amore 
nell’Infinito Amore.<br>
<br>
Ogni anima che accoglie la Luce è un punto luminoso verso il Cielo, è elevazione 
della terra al Cielo. Questi sono i tempi del silenzio e della preghiera. 
Offritevi dunque, senza indugio e senza stanchezza. Non chiedetevi nulla, ma 
riponete in Me la vostra fiducia, donate a Me la vostra vita, in una offerta 
totale al Padre Mio Celeste. Io sempre sono con voi. Io sono in voi e vi 
istruisco e vi guido. Anime dilette e dolci del Mio Cuore, vi stringo a Me in un 
abbraccio d’Amore: sempre sono con voi e voi con Me. <br>
<br>
Vi ringrazio per il Bene che elargite alle anime. Tutto il Cielo esulta e vi 
ringrazia. Rimanete nel Mio Amore. vi affido a Mia Madre, perché vi custodisca e 
vi preservi da ogni assalto nemico e perché guidi i vostri cuori e li nutra con 
la Sua docilità e umiltà. Imparate da Lei, siate fedeli e miti, siate dolci e 
umili di cuore. <br>
<br>
Mia Madre custodisce i vostri pensieri e i vostri cuori. Fidatevi di Lei e 
ascoltate la Sua voce. <br>
<br>
Pregate, pregate incessantemente e combattete. Il Cielo combatte per voi. Non 
abbiate alcun timore, ma ascoltate e seguite le ispirazioni del vostro cuore: 
sono i dettami del Cielo. In ogni situazione vi verrà detto quello che dovrete 
dire e fare. Procedete spediti, senza timore. Io stesso vi difendo e mi prendo 
cura di voi, gemme preziose della Mia Corona d’Amore. Il vostro cuore rimanga 
umile in ogni situazione: non siete voi ad agire, è lo Spirito in voi che vi fa 
essere quello che siete. In ogni circostanza lodate il Padre e ringraziateLo. 
Nulla viene da voi, anche se viene fatto per mezzo di voi. Tenete lo sguardo 
fisso verso il Cielo, contemplate la Luce del Mio Cuore e procedete sicuri e 
spediti. Vi amo, anime dolci del Mio Cuore. –<br>
&nbsp;</font></p>

</body>

</html>
