<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>15.12.2002 MISERICORDIA E’ LA GIUSTIZIA DEL PADRE<br>
<br>
Dice Gesù: </i><br>
<br>
-Non chiederti nulla. Ama. Ama sempre. Ama tutti. Io sono con te. Io guido ogni 
tuo passo. Io sono accanto a te e parlo al tuo spirito. Io plasmo il tuo spirito 
e lo rendo capace di riconoscere e ascoltare la Mia Voce. Io desidero parlare al 
tuo cuore. Se tu Mi ascolterai, potrai camminare con Me e venire dove sono Io. 
Per questo Io ho dato la Vita: perché tu fossi dove sono Io. Per questo sono 
venuto nel mondo: perché ognuno di voi abbia la Vita. <br>
<br>
Come Luce Io sono venuto a testimoniare l' Amore Mio e del Padre Mio che MI ha 
mandato. Vi ho amati, sono stato tra voi, vi ho mostrato il Padre Mio, ma non 
sono stato accolto. UN Re aspettavate. Io sono Re, non come lo conosce il mondo. 
Io sono il Re dei vostri cuori. Io sono il Re che sconfigge ogni male. Io sono 
il Re. Io VERRO' E REGNERO' TRA VOI E MI ADORERETE COME IL VOSTRO RE. Ma occorre 
che tutto si compia. IL Mio Santo Spirito illumina la Mia Chiesa. <br>
<br>
Tra tante tenebre di male, lo S.S. illumina le coscienze, riscalda i cuori, e 
dove c'è un barlume di umanità e di Bene non soffocato, indica la strada, 
riconduce a Me, risolleva gli animi, li giustifica agli occhi del Padre. Lo S.S. 
accende la Sua Fiamma in tanti cuori; tanti cuori sono spinti a fermarsi e a 
fare verità : è il Mio Spirito che li conduce. Presto faranno l' incontro con Me 
e il loro cuore sarà nella gioia. <br>
<br>
La Mia Gioia è la Gioia Vera, non quella che sa dare il mondo. La Gioia Vera è 
Riconoscere Me, è Incontrare Me, è sentirsi bisognoso di Me. Dopo avere percorso 
tante strade, molti cuori si fermano e si chiedono: -Dove sei, Dio?.--- Io sono 
lì accanto a loro. Io rispondo a questo grido. Io aspettavo questo grido. IL Mio 
Spirito può entrare e riscaldare quei cuori feriti, stanchi, afflitti. Io li 
prendo per mano e li conduco e rendo il loro animo bisognoso di Me. Solo se si 
fermeranno e considereranno la loro vita e verranno ai Miei Piedi per lasciare 
tutto a Me, solo così troveranno la Pace. Io sono lì per accoglierli nel Mio 
abbraccio e condurli nell' abbraccio del Padre Mio. Sentiranno la gioia della 
Misericordia versata. La gioia è nella misura in cui viene versato il cuore ai 
Miei Piedi. <br>
<br>
Per questo Io dono il Mio Santo Spirito, perché convinca ognuno del proprio 
peccato, perché lo spinga a portarlo ai Miei Piedi e perché possa godere 
pienamente della Misericordia del Padre Mio. Allora. solo allora il cuore 
diventa leggero, si riscalda del Nostro Amore, e sussulta per la gioia ritrovata. 
Solo allora si sente &quot;figlio&quot; che ha un Padre. IL Padre. Allora il cuore si 
scioglie e le lacrime lavano ogni ferita. Io vengo e guarisco ogni piaga; spezzo 
ogni catena. Perché Io sono IL Vincitore. Ma occorre che il vostro cuore sia 
duttile al Fuoco del Mio Spirito Santo, occorre che vogliate Me e scegliate Me. 
Allora la gioia invaderà e inonderà i vostri cuori. E i cuori incendieranno 
altri cuori e tutta la Mia Chiesa sarà incendiata e riscaldata dal Mio Santo 
Spirito. Sarà un incendio. <br>
<br>
Voi, anime Mie dilette, preparate i cuori all' incendio, voi camminate con Me 
per le strade del mondo. La vostra offerta, la vostra preghiera arriva fino ai 
confini della Terra e suscita e apre i cuori; li rende bisognosi di Me. <br>
<br>
Continuate a rimanere nella docilità dello spirito, per essere usati quando 
occorre, dove occorre. Non chiedetevi nulla. Nulla vi turbi; non sia il vostro 
cuore afflitto per l' incomprensione degli uomini, ma rimanga unito al Mio Cuore. 
Solo così potrò usarvi e voi potrete sentire la Voce del Mio Spirito che vi 
parla. Non si scoraggi il vostro spirito; anche se guardandovi attorno vi sembra 
che il male e le tenebre prevalgano, Io vi dico che molti cuori si stanno 
convertendo a Me. <br>
<br>
La Fiamma del Mio Santo Spirito invaderà i cuori e tra non molto tutti i cuori 
saranno incendiati dalla Luce del Mio Spirito Santo.... Le tenebre dilegueranno, 
perché la Mia luce, la Luce del Mio Spirito accesa nei cuori prevarrà e 
scioglierà ogni tenebra. <br>
<br>
I cuori permetteranno al Padre Mio di &quot;fare Giustizia&quot;: Lo riconosceranno come 
Padre ed essi si sentiranno &quot;figli&quot;. Figli amati dal Padre. La Giustizia del 
Padre passa attraverso di Me; passa attraverso il Perdono. Occorre che ogni uomo 
riconosca il proprio peccato, si inginocchi davanti a Me. Io effonderò su 
ciascuno il Mio Spirito Santo e laverò ogni cuore. Allora la Giustizia del Padre 
Mio scenderà e si riverserà sulla Terra. <br>
<br>
Occorre che ogni cuore permetta al Padre Mio di essere Giusto: cioè di salvarlo. 
Il Padre desidera ardentemente che ogni cuore si pieghi davanti a Me per 
riversare la Sua Giustizia, cioè la Sua Misericordia e chiamare ognuno col nome 
di figlio amato, prediletto. questo è il Cuore del Padre: Misericordia è il 
Cuore del Padre. Ma occorre che il cuore dell' uomo cerchi e desideri la 
Misericordia. Nella Misericordia chiesta, donata, si realizza la Giustizia. <br>
<br>
Questo è l' Amore del Padre, Figlio e Spirito Santo.<br>
<br>
Questo desidera l' Amore per ogni figlio. <br>
<br>
- La Salvezza è per tutti. Per ogni uomo che in fondo al suo cuore la desidera. 
Io sono venuto per ciascuno. IL Padre ama ciascuno. Il Padre ed Io doniamo lo 
Spirito Santo perché ogni cuore si decida, si convinca, si senta bisognoso del 
nostro Amore. Lì sta la Salvezza : nel riconoscersi bisognoso del Nostro Amore. 
Chi ha bisogno d' Amore Lo cerca. E cercando, trova l' Amore. Noi. L’amore del 
Padre, Figlio e Spirito Santo. Così vi ha pensati Il Padre dall'Eternità: nel 
Suo Amore. Avvolti dal Suo Amore. Così sarà per l'Eternità, quando Io verrò e 
regnerò tra voi: tutto sarà Amore, perché inondato d'Amore. Perché AMORE. Questo 
è il disegno del Padre.-&nbsp; </font></p>

</body>

</html>
