<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px">
<font face="Arial"><i>15.11.2002 MISERICORDIA<br>
<br>
Dice Gesù: </i><br>
<br>
-Io ho Misericordia per ogni uomo che viene a Me e riconosce il suo peccato. Io 
lo lavo con il Mio Sangue Io distruggo ogni peccato, ma occorre che l’animo 
dell’uomo MI riconosca nel suo cuore. Occorre che MI accolga e si rivolga a Me 
con tutto il suo cuore. Allora Io riverso tutto il Mio Amore e la Mia Grazia. La 
Grazia che scende abbondante dovrebbe convincere ognuno del proprio peccato, 
della propria infedeltà; dovrebbe suscitare nei cuori il dolore per averMi 
offeso. Ma spesso i cuori rimangono duri, indifferenti, chiusi e continuano nel 
vortice del male. E sempre più si allontanano da Me. Il Mio Amore li raggiunge 
anche là, li richiama, a volte hanno un breve sussulto, un cenno di ripensamento, 
poi sono di nuovo inghiottiti dalle tenebre. <br>
<br>
Non è facile scegliere il Bene, quando si è nelle tenebre del male. Bisogna 
lasciare tante cose che sono diventate indispensabili; così crede l’animo umano. 
E non comprende più il suo cuore che una cosa sola è indispensabile: la Mia 
Presenza. La Mia Persona. Scegliere e riconoscere Me. <br>
<br>
L’uomo vive e si comporta come se tutto fosse suo, come se la vita gli 
appartenesse, la Terra fosse sua proprietà e il cuore degli altri uomini suo 
possesso. Quanto lontano dalla Verità è il suo cuore! Vive e si comporta come se 
dovesse rimanere lì per sempre, annullando e annientando il Bene degli altri per 
accrescere sé stesso, la propria fama, la propria bramosia. <br>
<br>
Tutto è vanità. Tutto è come un soffio. Io ho scritto la MIA Legge nei vostri 
cuori, ma essa è nascosta, assopita, impolverata, rifiutata. Il cuore dell’uomo, 
spesso, accoglie quello che a lui piace e si confà ai suoi desideri e interessi 
e rifiuta tutto ciò che lo farebbe camminare sulla via giusta, sulla via del 
Bene. Guarda le ingiustizie, le violenze, le guerre, la povertà, la fame: sono 
tutte causate dalla malvagità e dall’egoismo dell’uomo. <br>
<br>
Io vi ho posto in un luogo in cui ci sono beni sufficienti per tutti, in cui 
ogni uomo può avere una vita dignitosa; ma l’egoismo di pochi costringe molti 
Miei figli a vivere di ingiustizia e di stenti. Ognuno dovrà rendere conto del 
suo comportamento, del suo passaggio terreno. Ognuno è responsabile del danno 
dell’altro, della privazione, della ingiustizia, della malvagità. <br>
<br>
Il Mio Cuore sanguina ed è lacerato per tanto male. Sanguina per il sangue 
innocente. Io riverso su tutti il Mio S.S. perché i cuori comprendano. Si 
fermino a considerare. Rientrino in sé stessi e scelgano il Bene. A tutti dono 
la possibilità di tornare a Me. <br>
<br>
Io sono la Redenzione e la Vita. Chi torna a Me e MI riconosce ha la Vita ed Io 
lo risusciterò nell’ultimo giorno. Io sono la Luce nelle tenebre. Io sono il 
Faro che illumina la vostra vita. Scegliere Me è iniziare una vita nuova, 
illuminata dal Mio S.S.: è la Vita Eterna. <br>
<br>
Il Mio Cuore piange, è straziato per i Miei figli: sempre più si allontanano da 
Me, troppi. Ma nel Mio Cuore c'è anche tanta gioia, per tutti quei figli che Mi 
trovano e iniziano un cammino di Risurrezione e Salvezza. Io coltivo in maniera 
tutta particolare l'animo di questi Miei figli ; li proteggo e li guido. Li 
prendo per mano e li conduco. Il loro spirito è colmo di ferite e tanto fragile 
e insicuro; facilmente si scoraggia e spesso non intravede più il Bene. E' come 
offuscato e reso pesante dal peccato e dalla sua infedeltà. Ma il Mio Amore è 
più forte e se l’animo persiste e continua a cercarMi e a seguirMi, Io lo 
guarisco da ogni infedeltà. E mentre cammina con Me, MI riconosce e Mi scopre in 
forma nuova e l’animo suo inizia a gioire della Mia Presenza. Ora non può più 
fare a meno di Me, l’anima sua ha sete di Me e sempre Mi cerca nei Miei altari e 
si nutre della Mia Parola. Io posso prendere sempre più possesso di lei e 
accendere nell’anima sua la Mia Luce. Questo Io desidero per ognuno di voi. <br>
<br>
La vostra preghiera, anime Mie dolci, che MI amate e Mi avete conosciuto, 
coltiva misteriosamente i cuori e li conduce a Me. Voi fungete da Miei 
Ambasciatori silenziosi: parlate alle anime di Me. E molte anime accolgono. 
Innalzate al Padre la vostra supplica e sempre il Padre accoglie. La Grazia 
viene sempre riversata nei cuori. La vostra preghiera, unita a quella del Cielo, 
a quella di tutti i salvati, unita alla intercessione santa e perfetta di Mia 
Madre e alla Mia Offerta continua a fare piovere la Grazia sulla Terra, continua 
a fare piovere sulla Terra, come Rugiada di Salvezza e di Luce, il Mio Sangue e 
la Mia Acqua, continua l’opera dello S.S. Amore Mio e del Padre Mio. IL Mio 
Sguardo d'Amore è sempre posato di voi. Nulla vi manca, perché avete Me. IL 
vostro cuore gioisce della Mia Pienezza. <br>
<br>
Vi amo, anime Mie dilette. Vi ringrazio e vi Benedico. <br>
<br>
Tutto il cielo vi saluta. <br>
<br>
…<br>
<br>
-Quale dolcezza nel Mio Cuore per voi! Quale gioia in Me, Quando vi prostrate ai 
Miei Piedi, baciate la terra in segno di umiltà e di sottomissione ai Miei 
Voleri e alla Volontà del Padre! Io permetto a voi e all’anima vostra di 
riposare sui Miei Piedi, di ricevere di Me e di respirare e colmarvi del Mio 
Amore ristoratore. Voi siete per Me, Io sono tutto per voi e vi colmo di tutto 
di Me. Per questo l’animo vostro trabocca, siede tranquillo nella Mia Pace, 
annuncia con vigore e forza la Mia Parola. Parla di Me. Voi, anime Mie dilette, 
Mi avete conosciuto, avete accolto la Mia Parola, avete accolto Me, avete 
ricevuto del Mio. Io ho donato Me Stesso a voi e voi, sempre, Mi donate con 
gioia. <br>
<br>
Quanto è preziosa l’opera delle vostre mani ! Riempie tanti cuori di Me, perché 
donate Me dove c'è il buio. I cuori hanno bisogno della Mia Luce: voi donate la 
Mia Luce. Voi donate la Mia Pace. Voi donate Me. Continuate a fidarvi di Me. 
Continuate a immergervi in Me. Continuate a stare alla Mia Presenza: Io vi 
nutrirò e Mi rivelerò a voi in forma sempre nuova, secondo il Mio Cuore. 
Rimanete a lungo prostrati ai Miei Piedi: MI date tanta consolazione! E la 
vostra prostrazione e umiltà ripara tanti peccati e tanto male. <br>
<br>
Anime fedeli che Mi amate, continuate a coltivare Me nel silenzio dei vostri 
cuori: un filo diretto d’Amore dal Mio Cuore nutre l’animo vostro e lo riempie 
di Me. E' un nutrimento costante come costante è l'afflato della vostra anima 
con la Mia. Voi siete in Me, Io in voi. E' questo che vi rende luminosi, audaci, 
veri, credibili ai cuori dei Miei figli. Chi Mi ha incontrato, conosciuto, amato, 
parla di ME VIVO, presenta Me con parole sicure, certe; i cuori riconoscono in 
voi Me, nelle vostre parole le Mie Parole, nel vostro spirito il Mio Spirito.
<br>
<br>
Miei servi fedeli, Miei ambasciatori di Luce, Io vi amo e vi custodisco nel Mio 
Cuore. La vostra presenza sulla Terra è preziosa, perché preziosa è la vostra 
prostrazione e preghiera. Il Mio Cuore è colmo di gratitudine per voi. La 
ricompensa nei Cieli ed ora nel Mio Cuore.<br>
<br>
Vi Amo. Vi Benedico. <br>
&nbsp;</font></p>

</body>

</html>
