<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px">
<font face="Arial"><i>18.10.2002 <br>
<br>
Dice Gesù:</i> <br>
<br>
-Io vi rendo capaci di Amare; E' il Mio Amore accolto che vi rende capaci di 
Amare; arresi al Mio Amore, diventate Amore, come Me Amore; e come Me donate l' 
Amore. Io vi rendo pieni, traboccanti del Mio Amore. Il mondo ha bisogno d' 
Amore, ha sete del Mio Amore. I cuori sono aridi, sono vuoti, svuotati, perché 
non conoscono più Me, perché non hanno conosciuto Me. Ogni cuore cerca l' Amore, 
cerca Me, anche quando non lo sa. Voi Mi avete incontrato, Mi avete conosciuto, 
Io ho reso traboccante il vostro cuore di Me, Io vi rendo ogni giorno colmi, 
perché Mi doniate. E' l' incontro con Me che dà nuovo sapore alla vostra vita, 
nuovo significato ad ogni vostra azione. Solo quando l' animo vostro Mi incontra 
e Mi accoglie nella profondità del suo cuore trova la Pace. Io sono la Pace. Io 
ho sete del cuore dell' uomo, ho sete di riversare la Mia Pace in ogni cuore. 
Quanto lontani sono i cuori dalla vera Pace! Io ho compassione di voi, il mio 
Cuore è aperto verso di voi e sempre vuole donarsi, ma i cuori non sanno 
accoglierMi; non comprendono che la Pace sono Io. Sempre Io vi presento al Padre 
Mio, ma finche il vostro cuore, figli Miei, rimane chiuso al Mio Amore, Io non 
posso fare niente per voi. <br>
<br>
Voi, anime Mie dilette, anime dolci che avete gustato la dolcezza del Mio Amore, 
potete convincere i cuori di Me, potete gridare il Mio Amore, che è per tutti. 
Voi non potete tacere il Mio Amore, chi mi ha incontrato ha una Luce nell' anima 
che so propaga in tutto l'essere e si effonde a ogni creatura che incontra. Ho 
coltivato in voi l' audacia, vi ho reso forti e sicuri, perché siate i Miei 
testimoni. Il mondo ha bisogno di testimoni che annuncino il Mio Amore. <br>
<br>
Io vi mando come agnelli in mezzo ai lupi; è la vostra mansuetudine, è la vostra 
docilità, è la purezza del vostro cuore che conquista, che dilata gli animi; è 
la luce del vostro sguardo che penetra le tenebre dei cuori. Io accendo in voi 
la Luce; Io coltivo i vostri cuori e li rendo capaci di andare e di fare; di 
offrirsi e di donarsi. Molti cuori aspettano la Luce del Mio Sguardo nei vostri 
occhi; aspettano e hanno sete della Mia Parola sulle vostre labbra. Non 
chiedetevi nulla; a voi è chiesto solo di donarvi, secondo lo Spirito che parla 
in voi. Sono Io che faccio tutto: Io preparo i cuori all' incontro; Io suscito i 
pensieri e le parole, Io riverso la Mia tenerezza. In un mondo disperso e 
attratto da tante false luci voi portate la Luce vera, perché portate Me. La 
luce dei vostri occhi è la Mia Carezza all' anima resa arida dal mondo. Voi 
siete nel mondo, ma non siete più del mondo. Voi appartenete a Me, voi siete 
colmi di Me. Per questo Io vi mando a donare Me. <br>
<br>
E' di Me che ha bisogno il cuore di ogni uomo. Guardando voi troverà Me, 
ascoltando voi, udrà la Mia Voce. E le sue ginocchia si piegheranno; molti cuori 
faranno l'incontro con Me ed Io li potrò Amare. Non stancatevi di andare non 
desistete all'annunciare la Mia Misericordia, il Mio perdono. Dite di Me al 
cuore di ogni uomo! Convincetelo del Mio Amore! <br>
<br>
Io effondo il Mio Santo Spirito su ciascuno di voi, anime elette, il Fuoco del 
Mio S. Spirito vi divora e vi rende pieni, vi dona energie nuove e nuove 
capacità. Il Mio S.S. vi rinnova e istruisce i vostri cuori; il Mio S.S. vi fa 
penetrare e comprendere e gustare il Mistero del Mio Amore. Vi fa parte di Me. 
Vi fa avere parte con Me. E' il mio Spirito che dilata l' anima vostra e la 
solleva fino a Me e le fa penetrare il Mio Cuore: è nel Mio cuore l' incendio 
dell' anima vostra: gustate la fragranza del Mio Amore per voi, assaporate la 
dolcezza del Mio cuore, Io vi plasmo nel Mio Cuore, Io vi rivesto di Me, Io vi 
contemplo e Mi lascio contemplare: i vostri occhi gustano della Mia Presenza e 
il vostro spirito vibra all' unisono con Me: questa pienezza è per voi che Mi 
avete messo al primo posto, ed avete lasciato tutto per Me. <br>
<br>
Grazie per avere scelto Me. Grazie perché amate sopra ogni cosa stare con Me. 
Voi siete la Mia Consolazione. Voi consolate il Mio Cuore, anime Mie dolci e a 
Me dilette! Neppure immaginate l' ingratitudine dei cuori per Me, l' 
indifferenza e l'oltraggio e il vituperio! Ho tanta sete d' Amore! Del vostro 
Amore. Il vostro Amore, la vostra dedizione la vostra fiducia Mi ripaga di tanta 
ingratitudine. E Mi fa desistere dal lasciare l' uomo alla sua sorte, di 
abbandonarlo alla sua scelta. E' l'Amore del vostro cuore, è la vostra presenza 
e offerta, è la vostra preghiera che Mi convince ancora a presentarvi al Padre 
Mio e a chiedere ancora per voi. Il Mio Corpo sanguina, il Mio Corpo è lacerato, 
il Mio Sangue è stato vano per molti. Io sempre vi guardo con il Mio Sguardo di 
Amore e di Compassione ma molti, troppi cuori non comprendono. <br>
<br>
Ho mandato Mia Madre a richiamare i Miei figli, ho inviato i Miei Messaggeri e 
guardate intorno a voi! Guardate i cuori! Guardate lo scempio! Mia Madre 
richiama ogni figlio, lo vuole attirare a Me, cammina ogni giorno accanto a 
ciascuno di voi, ma molti , troppi cuori sono ostili. Solo le vostre preghiere 
che si innalzano da tutta la Chiesa permettono che Io ancora per un po' doni l' 
Amore di cui sono pieno. Il tempo della Giustizia Divina è vicino. Per questo vi 
chiedo di affrettarvi e di portare a Me quanti più cuori possibile. Ancora per 
un poco la Misericordia Mia e del Padre Mio si riversa, poi sarà la fine: Terra 
Nuova, Cieli Nuovi; Io verrò e separerò i cuori che Mi hanno accolto da quelli 
che Mi hanno rifiutato. Io regnerò per sempre in mezzo a voi. Voi Mi vedrete e 
gioir à pienamente il vostro cuore. Non sia turbato il vostro cuore: ad ognuno è 
data la possibilità di scegliere. La salvezza è per ognuno. <br>
<br>
Tutti quelli che Mi sceglieranno e grideranno il Mio Nome saranno salvati. 
Saranno salvi per Amore del Mio Nome. La Luce coprirà le tenebre e sarà solo 
LUCE. Voi splenderete nella mia Luce. Come astri. Il lutto, la morte, il dolore 
svaniranno per sempre. Solo la Gioia piena, la Pace piena regnerà nei cuori. I 
vostri occhi contempleranno la Luce del Mio Volto. Siate i benvenuti nel Mio 
Regno! Per sempre. Oltre il tempo. Per l' Eternità. <br>
<br>
Vi amo, anime Mie dilette, che tutto avete speso perché la Luce del Mio Regno 
trionfi! <br>
<br>
Vi Benedico e vi custodisco nel Mio Cuore. <br>
<br>
<br>
&nbsp;</font></p>

</body>

</html>
