<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>09.11.2002 AGLI ELETTI <br>
<br>
Dice Gesù: </i><br>
<br>
-È a voi che Mi rivolgo, anime dilette del Mio Cuore, è a voi che comunico tutto 
il Mio Amore. A voi posso chiedere, a voi posso rivelarMi. Su voi posso contare. 
Da voi ricevo consolazione e gioia. <br>
<br>
IO sono il Capo del Corpo della Mia chiesa. Nel Corpo sono racchiusi i Miei 
figli, ma è un corpo malato. E anche Io che sono il Capo risento del malessere 
del corpo: non può nuocerMi, non può toccare la Mia Gloria presso il Padre, ma 
lacera il Mio Cuore. All' interno del Mio Corpo ci sono le anime a Me fedeli, le 
anime che Mi amano e hanno messo Me al primo posto : tutto fanno, tutto scelgono, 
tutto operano e finalizzano per dare gioia al Mio Cuore. Siete voi, anime 
dilette, che con la vostra vita, con le vostre scelte, con la vostra offerta 
permettete al Corpo di sopravvivere, di non morire del tutto. <br>
<br>
La fiamma del vostro Amore accende nuove fiamme e la bontà del vostro cuore 
molto compensa il male. Come raggi di Luce l' Amore si propaga dall' animo 
vostro e si diffonde e si effonde: è linfa vitale per tutto il Corpo, che gli 
permette di mantenersi in vita. Come Me anche il vostro cuore è lacerato per la 
sorte dell' uomo; l' animo vostro è triste, perché il Mio Cuore continua ad 
essere lacerato dalle scelte degli uomini. E' la vostra partecipazione alla Mia 
Croce. Portare con Me la Croce è sorreggere l' umanità perché non precipiti. <br>
<br>
Guardate il Capo del Corpo e trovate Me. Io sono il Dio Glorioso. Voi siete i 
Miei Astri. Voi siete la Luce della Terra. Luce del mondo. La Mia Luce si 
effonde sulla Terra grazie allo S.S. che viene effuso dal Cuore del Padre e da 
Me e grazie alla Luce che dalla purezza del vostro cuore si propaga e si posa. 
Io vi lodo e vi benedico perché avete accolto Me e vi siete lasciati riempire di 
Me: chi è pieno di Me diventa come Me Luce per le genti. Chi è illuminato, 
illumina, anche senza fare nulla. Voi avete compreso la cosa più importante: che 
stare alla Mia Presenza è lasciarsi nutrire di Me, è essere illuminati della Mia 
Luce, è ricevere le Mie caratteristiche. <br>
<br>
IO vi rendo simili a Me. Io vi do potere sui cuori. Io vi mando e vi indico la 
Via. Io vi conduco i cuori affranti e infangati, perché voi, che siete pieni del 
Mio Amore, li riscaldiate, li confortiate e li illuminiate con la Luce che 
splende dentro di voi. Io ho messo in voi la forza. Io metto la potenza della 
Parola e dell' azione. Io vi dono la capacità di comprendere e di penetrare i 
cuori. E' il frutto del Mio Amore per le Mie Creature. Voi state sicure, anime 
dolci del Mio Cuore. Sono proprio Io che vi uso per portare la Vita. Attraverso 
di voi una pioggia incessante di Grazie scende dal Cielo e si riversa sulla 
Terra. <br>
<br>
Il Mio Cuore nutre una profonda gratitudine per voi, che sempre siete 
disponibili ai Miei comandi e a un cenno Mio vi mettete in movimento senza 
riserve. Mi piace e commuove il Mio Cuore il vostro abbandono totale alla Mia 
Volontà : così vi posso usare secondo il Mio Cuore. E' per questo che posso 
compiere grandi cose attraverso voi. Solo le anime arrese a Me e alla Volontà 
del Padre possono dare molto frutto. Io vi ho costituite, perché portiate molto 
frutto e il vostro frutto rimanga. Voi, anime dolci, vi state nutrendo sempre 
più di Me, partecipate in maniera sempre più sottile e trasparente di Me e 
sempre più comprendete i Misteri che vi vengono presentati e a cui Io vi faccio 
partecipare. La vostra gioia è sempre più profonda, così come la vostra 
partecipazione alla Mia sofferenza è sempre più piena. E' così che siete Una 
cosa sola con Me. Essere Uno con Me è partecipare alla Mia sofferenza per 
partecipare alla Mia Gloria. A voi è donato questo perché sempre più avete 
aderito a Me, avete compreso e vissuto il Mio Progetto. La vostra comunione in 
Me è sempre più perfetta; e voi salite nella via della Santità del Cielo. Io 
plasmo continuamente l'animo vostro, lo rendo sempre più duttile e sottile e 
trasparente. E sempre più puro e desideroso di Cielo. <br>
<br>
Voi bramate il Cielo, l'anima vostra anela a contemplare il Mio Volto, ma ancora 
per un po' Mi servite accanto agli uomini: l'opera vostra sulla terra non è 
ancora compiuta. Poi Io verrò e vi prenderò con Me e voi sarete dove sono Io e 
godrete per sempre alla Mia Presenza. Non sia triste l'anima vostra: gode già 
dell' Eternità del Cielo e della visione beatifica del Mio Mondo: a te è dato di 
partecipare e di cogliere, di vedere e di gustare. Il padre gusta attraverso le 
tue parole e quello che l'animo tuo traduce; ma l'anima sua vive ogni cosa; per 
questo comprende esattamente quanto tu gli comunichi. L'anima sua sempre riposa 
in Me, gusta di Me vive la beatitudine celeste. <br>
<br>
E' bello vedere due anime assetate dello stesso Cielo, che perseguono con la 
purezza della mente e del cuore uno stesso fine. E' quello che Io ho visto in 
voi. L'animo assetato di Me e delle cose del Padre Mio. Per questo ho favorito 
il vostro incontro; nel vostro incontro avete incontrato più profondamente e in 
maniera nuova Me. Io avevo preparato i vostri cuori all'incontro; Io vi ho 
accresciuti, Io vi ho fatto considerare e comprendere: vi ho seguito e plasmato, 
perché metteste Me al centro del vostro cuore. E guardate i frutti dell'essere 
Uno in Me: quanti Miei figli, che voi neppure conoscete, usufruiscono della 
vostra offerta, della vostra preghiera; i loro cuori si piegano al Mio Amore, 
grazie al vostro amore donato e offerto, grazie alle vostre rinunce, grazie alla 
sincerità del vostro cuore e alla vostra oblazione. Dove due anime si offrono 
unite a Me, sbocciano fiori, si sciolgono i nodi dei cuori, si spezzano le 
catene: è la vostra offerta, è la vostra comunione di cuore, che opera questo 
miracolo d' Amore. Ogni cosa che chiederete al Padre Mio nel Mio Nome, il Padre 
la dona, perché vede la sincerità del vostro cuore offerto e la partecipazione 
sincera e totale alle Mie sofferenze. E' questa opera silenziosa e costante che 
salva e sorregge il mondo. Per questo vi amo così immensamente: voi Mi aiutate a 
liberare, a ripulire; con Me edificate costruite. <br>
<br>
Voi siete vittoriosi con Me. E la vostra gioia sarà piena. Io sempre vi tengo 
racchiusi nel Mio Cuore e ho per voi uno sguardo di particolare predilezione e 
affetto. Il Mio Cuore è per voi, anime dilette e dolci che Mi amate e date tutto 
voi stesse per me. A voi la Gloria, la Potenza, l' Onore in Me. Siate liete, 
anime Mie dilette! <br>
<br>
Vi amo. Vi benedico. <br>
<br>
Tutto il cielo vi saluta e partecipa alla gioia del vostro cuore in Me. <br>
<br>
<br>
<br>
-Anime assetate del Mio Amore, Io vi chiedo un atto di riparazione. Il Mio Cuore 
sanguina per gli oltraggi di molti cuori. <br>
<br>
Unitevi in un atto di riparazione: inginocchiatevi ai miei piedi e chiedete 
pietà, implorate la misericordia e il perdono per le anime. Il grido del vostro 
cuore spezzerà molte catene del male. Chiamate il mio nome e nel mio nome 
intimate al nemico di abbandonare i cuori. Io vi do potere su di lui. Non tema 
il vostro cuore. Ho bisogno delle vostre richieste e della vostra preghiera 
offerta. Dì al padre di unirsi alla tua preghiera. Non si preoccupi del sonno. 
Io gli darò forza e vigore. Rimanete un poco con Me e invocate il mio nome che 
libera e salva. Vi amo. Vi benedico. <br>
<br>
<br>
-Prendete, questo è il Mio Corpo-. <br>
<br>
- Prendete, mangiatene tutti --.<br>
<br>
- Fate questo in memoria di Me..-- <br>
<br>
Ogni volta che compirete questo gesto Io sarò presente. Io verrò a voi realmente. 
anche se i vostri occhi fisici non possono vedermi, perché appesantiti e resi 
opachi dal mondo e dalla vostra condizione umana, Io sono lì. Ve l' ho detto. &quot;Ogni 
volta --- Bevete!. Prendete e bevete : questo è il Sangue dell'Alleanza. E' il 
Sangue della Vita. E' la Vita nuova donata a voi - Fate questo in memoria di 
ME--. <br>
<br>
-- Ogni volta che farete questo voi vivrete con Me la Mia PASSIONE, MORTE, 
RISURREZIONE-. La ripercorrete con ME. E ripercorrerla è la vostra Vita: è la 
Vita Eterna.<br>
<br>
--GuardaMi in questo pezzetto di pane! -- Mangiami!: Io vengo a nutrire la tua 
vita. A farti parte di Me. Non preoccuparti di comprendere tutto. Più crescerai 
in Me, più Mi comprenderai. Non Mi rifiutare!. CercaMI!. Io Mi lascerò trovare 
da te. Per questo Io sono lì.. Io ti aspetto lì. Per lasciarMi cercare da te. Ti 
attirerò con lacci sottili d'Amore e ti avvincerò a Me Ti parlerò di Me e ti 
mostrerò i Miei Tesori. Io sono RE. Tutto è posto sotto i Miei Piedi ed Io regno 
su tutto. E' stata la Mia docilità al Padre Mio che Mi ha permesso di ereditare 
il Regno. Io sono venuto a voi, ma pochi Mi hanno riconosciuto. Questa era la 
Volontà del Padre: che Io dessi il Mio Sangue per voi. Io sono ubbidiente al 
Padre. Per questo il Padre MI ha glorificato e Mi ha dato un Nome che è al di 
sopra di ogni altro Nome. <br>
<br>
Di fronte a Me ogni ginocchio si piega sulla terra, nei Cieli, sotto terra e 
ogni lingua proclama e proclamerà che Io sono il Signore; che Io sono Re. Mi 
riconoscerà come suo SIGNORE e Suo Re. Ma non tutti Mi riconosceranno: quando 
verrò, dividerò i capri dalle pecore. Le pecore Mi hanno riconosciuto, hanno 
udito e ascoltato la Mia voce e hanno camminato dietro a Me. Saranno con Me per 
sempre e per sempre godranno di Me. I capri saranno rifiutati per sempre. Non 
può stare con Me chi Mi rifiuta. Ma grande è la sofferenza del Mio Cuore: in Me 
c'è l'anelito d' AMORE E DI SALVEZZA per ogni uomo e l' ardore del Mio Cuore 
viene riversato in ogni cuore: ma per molti è vano. <br>
<br>
Per questo ho pregato il Padre Mio di allontanare da Me questo calice amaro: 
l'anima Mia era ferita a morte, perché coglieva la vanità del Mio Sacrificio per 
molti Miei figli. Sono essi pure Miei figli, anche se Mi rifiutano. E li Mio 
Cuore era affranto e sconsolato per tanto rifiuto. E' stato il dolore per voi a 
farMi sudare Sangue: nell'Orto ho anticipato la Mia Morte sulla Croce. La Morte 
della sofferenza per la morte delle anime di molti Miei figli. L' Anima Mia è 
triste fino alla Morte. E' prostrata. Umanamente, come Uomo, ho paura: le 
tenebre si impossessano di Me. E Io grido al Padre Mio e Padre vostro. Voi non 
avete saputo vegliare un' ora sola con Me. Solo. Io, il peso del mondo. Io e il 
Padre, lontano e vicino. Lontano, perché il peccato si stava sommando in Me e 
vicino in tutto il Suo Amore per Me. <br>
<br>
-La Tua Volontà, Padre, non la Mia. E la Pace della Volontà del Padre scende in 
Me. Come Agnello senza macchia sono immolato. IMMOLATO. Poteva la Morte 
prevalere su di Me? Poteva il Mio Corpo decomporsi? Vano sarebbe stato il Mio 
annuncio del Regno. Ora l' annuncio si faceva realtà. Voi diventate parte del 
Regno. Del Mio Regno. Il Padre Mi ha Glorificato. Io ho Glorificato il Padre Mio 
e Padre Vostro e ho Glorificato ciascuno di noi. Chi sceglierà ME, sarà con Me 
nel MIO REGNO ed Io lo Glorificherò e il Padre Mio lo Glorificherà. Godrà della 
Nostra Presenza e Contemplerà il Nostro Volto. Io ho assunto la natura umana, Mi 
sono fatto simile in tutto a voi, per mostrarvi la strada che conduce al Mio 
Regno; Mi sono donato a voi, perché voi foste per sempre con Me. Vi ho mostrato 
il PADRE MIO. <br>
<br>
Ho lasciato a voi il Mio Corpo e il Mio Sangue che sono il Suggello della Vita 
Eterna, perché voi, mangiando di Me, stiate con Me già fin d' ora, mangiando di 
Me, Mi conosciate di più e Mi amiate, rimaniate ogni giorno con Me per venire a 
godere di Me, un Giorno, per sempre. Ognuno di voi ha un percorso da compiere, 
una vocazione da svolgere: se tenete gli occhi fissati su di Me la strada sarà 
piana e luminosa. Io invito tutti. Ognuno ha la possibilità di camminare sulla 
strada dei Redenti: è la Via Santa, perché conduce alla Santità, là dove sono 
Io. Non siete soli nel tragitto: Io cammino davanti a voi. <br>
<br>
Mia Madre è accanto a voi e vi protegge come fa una Madre.. Ricordate che siete 
stati comprati a caro prezzo. E siete preziosi ai Nostri Occhi Un Angelo del 
Cielo è sempre con voi e vi richiama, vi consiglia, vi rialza, vi guida. Lo 
Spirito Consolatore suscita in voi pensieri soavi e sempre vi richiama alla 
Verità che sono Io. Lo S. S. prepara i cuori alla Verità, li convince della 
Verità. Io sono la Salvezza. Solo chi viene a Me ha la Salvezza. Solo chi Mi 
riconosce, anch' Io lo riconoscerò presso il Padre Mio. E il Padre lo accoglierà 
tra le Sue Braccia e lo chiamerà - Figlio!- Mio Figlio Diletto. E lo rivestirà 
dell' abito della Festa e lo inviterà alle Nozze dell' Agnello. La Sposa è 
pronta. Facciamo Festa!. Ecco lo Sposo. E la Sposa Gli si fa incontro. Tutti 
coloro che Mi scelgono e camminano dietro a Me sono la Mia Sposa. Lo Sposo viene 
a voi, verso di voi e vi dona la Corona della Gloria. Siete i benvenuti nel Suo 
Regno. Nel Mio Regno. <br>
<br>
Il Mio Cuore gioisce per ciascuno di voi e la Mia Gioia viene riversata nei 
vostri cuori. Gustate e vedete quanto è Buono il Signore con tutti quelli che Lo 
amano. VI amo, anime dilette e benedette dal Padre Mio. Vi custodisco nel Mio 
Cuore e vi dono del Mio. Gustate. Gioite!!.Riposate in Me. Anch'Io riposo in voi. 
E' Gioia. E' Gioia grande in Me, in voi. <br>
<br>
La Mia Pace rimanga nei vostri cuori, anime Mie dolci e dilette.. <br>
<br>
<br>
<br>
<br>
<br>
&nbsp;</font></p>

</body>

</html>
