<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify"><font face="Arial">2.2.2002 –<i> <b>Presentazione di Gesù al Tempio - 
Candelora</b></i></font></p>
<p style="line-height: 150%; text-indent:5px; margin-top:6px; margin-bottom:0" align="justify"><font face="Arial"><i>Sono giorni di grande 
prostrazione e sofferenza fisica. La notte difficilmente dormo. I dolori si 
fanno acuti e nessuna posizione mi è propizia. Ma non importa. Sto con Gesù, 
anche se in alcuni momenti non è facile. Non sempre riesco a pregare; ma sto lì 
con Lui, nel dolore, sto con Lui nella Croce. A volte mi stendo tutta sulla 
Croce accanto a Gesù e Gesù mi fa stare lì con Lui. Sto bene lì con Lui (anche 
se il corpo soffre), e mi sembra che Gesù lo permetta, anzi che ne sia contento.<br>
</i><br>
- “Io scelgo le anime per stare con Me sul letto della Croce. E lascio “vivere 
intimamente” un “sorso” di quello che ho vissuto Io: la sofferenza più atroce, 
l’abbandono più acuto. La solitudine più amara e nello stesso tempo l’Amore del 
Padre, la Sua Presenza amorosa, l’Uno nel Cuore dell’Altro. Anche alle anime che 
spontaneamente aderiscono alla Mia Croce di Salvezza Io permetto di “gustare” un 
po’ la Mia sofferenza e di vibrare intimamente e gioire nell’anima per 
l’abbandono sul Cuore del Padre Mio. Io le tengo tutte nel Mio Cuore di Figlio 
che è il Cuore del Padre e dello Spirito Santo<br>
Partecipano delle Mie sofferenze fisiche e morali, ma gustano nello stesso tempo 
tutto l’Amore Trinitario. Luce e ombra; ma l’anima è illuminata e sovrastata 
dalla Luce, cioè dall’Amore del Padre, Figlio e Spirito Santo . E dal Mio Amore particolare, perché 
Io do da comprendere e quindi da amare quella sofferenza, sicché accoglierla è 
gioire profondamente intimamente con Me. Perché il corpo soffre, lo spirito 
soffre, ma l’anima riscaldata e illuminata dalla Luce e dal calore del Mio Amore 
gioisce profondamente. E nulla le manca. Io sono lì. E partecipa della Gioia e 
Beatitudine Celesti. E ancora chiede quell’anima di stare con Me sulla Croce, 
perché se lo stare con Me sulla Croce è patimento del corpo e dello spirito, è 
anche gioia intensa dell’anima, è unione intima con il Mio Cuore, è dialogo 
d’Amore con Me, è Estasi d’Amore nel Mio Cuore. Che giova tutto il resto? <br>
Questo solo cerca l’anima che si è donata a Me e questo Io voglio: stare con 
lei, coprirla del Mio Amore e della Mia Gratitudine, farle gustare il sapore 
dell’Amore Vero Unico Indivisibile. Non dici forse: - Una cosa solo io cerco, 
abitare nella Casa del Signore?- La Casa è il Mio Cuore; è abitare nel Mio Cuore; 
è stare con Me e gustare di Me. Non voi avete scelto Me, ma Io vi ho scelto, 
anime dilette, e vi ho affidate a Mia Madre, perché vi plasmasse e vi preparasse 
per l’incontro. Ora siete quasi pronte a stare con Me, a gustare di Me, a 
donarvi con Me al Padre Mio.<br>
Io vi ho scelte ad una ad una e vi ho nutrite del Mio Amore giorno dopo giorno. 
Voi prima inconsapevoli, avete piano piano accolto e poi compreso e poi aderito 
al Mio Amore. Liberamente avete detto sì, il vostro sì, dopo avermi riconosciuto. 
E poi l’Amore, il vostro Amore è cresciuto, giorno dopo giorno, fino a dire sì 
al Mio Amore. Fino a stare sempre con Me.<br>
La Madre Amorosa e Paziente ha guidato il vostro cammino e vi ha plasmato sotto 
lo Sguardo attento del Padre; Io ho effuso il Mio Spirito, perché inondasse i 
vostri cuori; ho infiammato i vostri cuori del Mio Spirito. Ho lavato e 
rinnovato i vostri cuori, ho riempito con fiducia i vostri cuori, ho aspettato 
pazientemente, quando siete caduti e/o vi siete fermati. Ma con lo sguardo 
attento e fissato sui vostri cuori, perché da sempre vi ho chiamati, da sempre 
ho nutrito il Mio Progetto per voi.<br>
Il Mio Cuore e il Cuore del Padre sono grati al vostro cuore, alla vostra 
risposta. Essere una cosa sola con Noi. Partecipare con Noi alla Salvezza delle 
anime. Per questo siete stati chiamati, per questo siete stati amorevolmente 
custoditi e coltivati. Continuate a donavi nella semplicità di ogni giorno, 
continuate a stare con Me, continuate ad ascoltare i Miei dettami e comandi. È 
dolce per una anima che ha scelto di seguirmi ascoltare il Mio Volere. Il 
desiderio del Mio Cuore è un comando per l’anima che Mi sceglie e Mi ama. Lei 
viene dietro a Me. Vuole stare sempre e solo con Me ed Io la ricopro e la nutro 
con il Mio Amore e la Mia Presenza nell’anima. Un giorno starà alla Mia Presenza 
e godrà della Luce del Mio Volto-. <br>
&nbsp;</font></p>

</body>

</html>
