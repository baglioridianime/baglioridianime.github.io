<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px">
<font face="Arial"><i>Domenica 24.11.2002 Cristo Gesù Re dell’Universo<br>
<br>
Dice Gesù: </i><br>
<br>
-Sempre il Padre vi contempla in Me. Sempre Io vi presento al Padre Mio e Padre 
vostro. E’ la legge dell’Amore. Presentatevi anche voi gli uni gli altri. 
Contemplatevi gli uni gli altri. Contemplate Me nel Volto del fratello. Io sono 
lì, nel suo cuore, luminoso e anche crocifisso; celato, a volte, nascosto, 
spesso. Ma sono lì, nel profondo dell’anima sua. <br>
<br>
Guarda Me in lui, vedi Me, ama Me in ogni persona che guardi. Forse lui non lo 
sa, ma se tu MI Ami in lui, il suo cuore avrà un movimento di dolcezza. Si 
aprirà all’Amore e si sentirà bisognoso d’Amore. Del Mio Amore. Cercherà il Mio 
Amore. In voi. <br>
<br>
Ogni Mio figlio cerca una sola cosa, anche se non lo sa: il Mio Amore. Perché è 
il Mio Amore che appaga il vostro cuore, che disseta, riempie, colma. Quante 
strade percorre il cuore dell’uomo e non sa che, inconsciamente, è Me che cerca, 
è Me che vuole. Io sono lì, a portata di mano, Io sono nel vostro cuore. Io sto 
alla porta del vostro cuore e busso. Chi Mi aprirà e MI farà entrare, potrà 
gustare la Mia Presenza, potrà riempirsi della Mia Luce e nutrirsi di Me. Io MI 
siederò a mensa con lui e lui con Me. Lo servirò, Lo nutrirò, Gli darò del Mio. 
IL suo cuore si sazierà di Me e gioirà profondamente. Ma occorre aprire quella 
porta. Solo tu, figlio Mio, puoi aprire quella porta. Io attendo. Io sono un Dio 
paziente e fedele. <br>
<br>
Vedo le strade che percorri, vedo le tue infedeltà, vedo le tue scelte, vedo i 
tuoi errori...; sempre la Mia &quot;voce &quot; in te ti richiama, ti indirizza, ti indica 
la via. Ma quanto ti getti a capofitto nelle tue scelte..!!!.., quali le 
conseguenze!!!!...; l'animo tuo ne esce ferito, atterrito, sconsolato, deluso, 
stanco.... Io sono lì. Ti guardo. MI chino su di te. Ma tu non sai riconoscerMi. 
Ti mando i Miei Angeli incarnati sulla Terra, i Miei Ambasciatori. Essi ti 
raccolgono, ti accolgono, ti fasciano, ti cullano....Sono Io in loro che ti 
faccio tutto questo. Io metto nei Miei Angeli le parole, i pensieri, gli affetti, 
perché Io ti amo, figlio Mio, e desidero che tu torni a Me con tutto il cuore, 
desidero che tu MI conosca: solo così tu potrai avere parte con Me nel Mio Regno. 
Potrai regnare con Me. <br>
<br>
Sì, Io sono Re. Il Re dei re. Sulla Croce Io sono divenuto il Re dei re. lì vi 
ho riscattati, lì vi ho liberati dalle tenebre del male, lì ho sconfitto il 
peccato e la morte per sempre. Lì ho vinto satana. Sulla croce vi ho resi figli. 
Eredi, coeredi del Regno. Sulla Croce vi ho glorificati; e i Cieli si sono 
aperti. Ora la Terra può elevarsi al Cielo. La Salvezza è donata dall’alto : 
sono Io che salvo. E’ il Mio Sangue e la Mia Acqua che salvano. Ma il movimento 
di salvezza, la decisione della salvezza deve avvenire dal basso, dalla Terra; 
deve avvenire nel cuore di ogni uomo. <br>
<br>
Ogni Mio figlio è libero: può scegliere dove stare, dove andare. Se sceglierà la 
Luce, vedrà la Luce, diverrà Luce, regnerà con Me per sempre. Io sono venuto 
sulla Terra per riscattare ogni Mio figlio ; perché ognuno di voi abbia la Vita. 
Mi sono donato come Agnello, al Padre Mio. Ho glorificato il Padre. Il Padre Mi 
ha glorificato dandoMi un Nome che è al di sopra di ogni altro nome. La Grazia 
scende copiosa su ciascuno e ognuno di voi è in grado di scegliere Me, perché 
riceve nell’arco della vita terrena, le Luci necessarie per riconoscerMi. Dovete 
solo sceglierMI ed accoglierMi nel vostro cuore. Nel profondo: allora Io vengo, 
prendo possesso di voi e la vostra vita cambia. <br>
<br>
Quanti cuori tiepidi!!! Fanno finta di amarMi; fingono con sé stessi e sono 
sempre scontenti. Quanto è difficile convincere questi cuori di Me!!! Essi 
pensano di averMi trovato e nulla cambia in loro, perché non Mi permettono di 
entrare e trasformare il loro cuore. Io continuo a cercarli e a mostrarMi. E 
quanti sono i cuori che Mi rifiutano!!! Sono avvolti dalle tenebre, molti hanno 
scelto il male, molti si sono inabissati e non sanno più ritrovare la strada; 
molti sono affascinati dai bagliori del mondo, dalle false luci. <br>
<br>
Satana è forte e ammanta e ammaglia e attanaglia molti cuori: presenta 
prospettive di bellezza, di benessere, di lucro; agi, successo, giovinezza. 
Tutte illusioni: prende la vostra anima e la lega a sé. Le tenebre ricoprono 
totalmente la Luce Io amo anche questi Miei figli e tutto opero perché nelle 
loro coscienze si apra uno spiraglio, perché l’animo loro abbia un sussulto di 
ripensamento. Basterebbe un attimo, basterebbe che si fermassero a considerare, 
a capire, per vedere. La Grazia è su tutti e su tutti si stende come Manto la 
Misericordia. Il Padre sempre guarda i Suoi figli e vede e combatte l’opera 
distruttrice di satana. Io combatto. Mia Madre combatte e conduce le schiere dei 
Miei Angeli con Michele in testa che dirige la battaglia. Ogni schiera angelica 
ha un suo Ministro, tutti sono guidati da Michele il più forte e luminoso, colui 
che ha potere su satana. <br>
<br>
Mia Madre guida. A un Suo Cenno tutti si muovono e agiscono: è la forza 
dell’Amore e della Luce che spezza e scioglie le tenebre, le catene del male. E’ 
una battaglia dell’aria. E’ una battaglia nel cuore dall’uomo: ogni Mio figlio 
deve scegliere fra le tenebre e la Luce. Io vi imploro, Figli Miei: scegliete la 
Luce, scegliete Me. Venite ad occupare il posto accanto a Me, nei cieli, il 
posto che Io vi ho preparato dall’eternità. Io vi aspetto per regnare con voi 
per sempre. Il Padre vi aspetta per donarvi il Suo abbraccio e rivestirvi della 
Luce splendente dello Spirito. Godremo della Presenza gli uni degli altri. Ed Io 
regnerò per sempre : voi sarete Mio popolo. Io sarò vostro Dio. Io sarò il Dio 
con voi. Non ci sarà più la morte. Non ci sarà più il lutto. Le tenebre saranno 
sconfitte per sempre. Io tergerò le lacrime da ogni volto. IL passato non si 
ricorderà più. La Gioia, la Mia Gioia splenderà sui vostri volti e nei vostri 
cuori. Sarà Gioia eterna. Sarà Pace eterna. Questo Io desidero, questo Io 
preparo, insieme agli eletti del Cielo e della Terra. Io mando accanto a ciascun 
uomo un Angelo incarnato, perché lo convinca del Bene e l’animo suo possa 
sceglierMI. <br>
<br>
Voi, anime elette, Miei Angeli sulla Terra, siete stati coltivati per questo 
compito; per questo siete custoditi in modo speciale; voi godete di un 
nutrimento di Luce e di Cielo; voi riconoscete il Cielo in voi, attorno a voi. 
Voi vi muovete tra le tenebre senza spaventarvi, perché siete stati rafforzati e 
nutriti. Voi portate la Luce e la pienezza del Cielo di cui siete stati riempiti 
e di cui traboccate alla Mia Presenza. Sono Io che vi riempio di Me e vi faccio 
andare. Voi fungete da Ambasciatori di Cristo, ve l’ho detto. Voi portate 
Cristo. Voi portate Me. Voi portate la Vita. <br>
<br>
Rimanga sempre nell’umiltà il vostro cuore, tutto intriso di Me, sempre più 
conforme al Mio cuore. Solo così potrò donarMI attraverso voi: voi portate Me, 
mai voi stessi: ricordatelo!!! Io vi do potere sulle anime. Io apro i cuori. Io 
abito in essi. Gioite e rallegratevi per la liberazione dei cuori ma gioite più 
grandemente perché il vostro nome è scritto nei Cieli. Nulla, infatti, 
avverrebbe, se Io non vi dessi potere. Rimanete in Me. <br>
<br>
Ritornate nelle vostre case e mettetevi alla Mia Presenza: Io ristorerò le 
vostre membra stanche e sazierò i vostri cuori. E’ cibo prelibato il Mio e Io 
desidero riversarlo nell’animo vostro: voi avete già parte di Me, voi già 
gustate di ME; già Io vi inondo e vi inebrio di Me. A chi chiedo molto, do anche 
tanto. Dono Me stesso. L’anima vostra gioisce della Mia Presenza. Anch’Io gioivo 
sulla Terra della Presenza del Padre, quando durante la notte, Mi ponevo in 
comunione con Lui. Tutti di Me gioiva. E Io riprendevo forza e vigore. Io vi ho 
dato l’esempio : come ho fatto Io, fate anche voi. <br>
<br>
SE vi ponete in comunione con Me, con il Padre Mio, lo S:S. in voi vi permetterà 
di salire fino a noi, di gustare di noi di avere parte di noi. Gusterete la 
delizia del Cielo e ne comprenderete la legge. La legge del Cielo è l’Amore, 
nella gamma inesauribile della Mente Creatrice di Dio Padre Onnipotente Creatore 
di tutte le cose, che mai esaurisce il Suo Amore, ma sempre si dona, crea e 
ricrea. E’ penetrare il Mistero dell’Amore e avere parte in esso. Crescete, 
anime dilette del Mio Cuore, Miei Angeli, crescete nella comunione con il Cielo.
<br>
<br>
Io<br>
ripeto a voi quello che dissi ai Miei futuri discepoli: -Venite e vedrete!!!-
<br>
Venite, cioè state con Me, state alla Mia Presenza, adorate; Io vi presento al 
Padre. Stare con Me è contemplare il Padre. E’ fare comunione con Me e con il 
Padre grazie allo S.S. in voi. E nella comunione voi &quot; vedrete&quot;. voi vedete. E 
vedrete cose ancora più grandi. Infinite. Perché mai l’Amore Mio e del Padre Mio 
si ripete. Sempre si dona in forma nuova. Venite a Me, perché Io vi porti al 
Padre e possiate &quot;vedere&quot; e &quot; gustare&quot;. Questo prepara il Signore per tutti 
quelli che LO Amano. <br>
<br>
VI Amo e vi Benedico. Stendo la Mia Mano su di voi e la poso sulla vostra testa. 
La Mia carezza vi accompagna e riscalda il vostro cuore. Io sono la vostra forza, 
la vostra pace, la vostra gioia. Rimanete in ME. <br>
<br>
RIPARAZIONE A CRISTO RE DELL’UNIVERSO!<br>
<br>
-Anime dilette e dolci del Mio Cuore, offritemi ATTI DI RIPARAZIONE in onore del 
Mio nome. Io sono Re e desidero regnare in ogni cuore. Riparate, anime Mie 
dilette!!! Adorate IL Mio Nome in riparazione di tutti gli oltraggi, delle 
bestemmie, delle indifferenze che vengono perpetrati contro il Mio Nome. Adorate 
IL Mio NOME!!! Inginocchiatevi e chiamate il Mio nome. Benedite il Mio Nome. Io 
vi lodo, anime Mie dolci. Vi Benedico. Vi Amo. <br>
<br>
-Quali Grazie e Benedizioni piovono sulla Terra, quando vi ponete in un atto 
profondo di adorazione!!! Un giorno per sempre Mi adorerete. E la vostra gioia 
sarà piena. Ogni volta che adorate il Mio Nome, Io posso farvi gustare orizzonti 
infiniti, Io riverso la pienezza del Mio Amore nei vostri cuori. Io vi colmo di 
Me. <br>
<br>
Sempre vi Benedico. Ma Io amo particolarmente l’adorazione del Mio Nome. Solo 
nel Mio Nome c'è Salvezza. Continuate a prostrarvi e ad adorare. Dite di adorare 
il Mio Nome. Ogni volta che Mi adorate Io vengo nei vostri cuori e Mi mostro a 
voi e prendo possesso dentro di voi. Io trasformo la vostra vita. Venite davanti 
a Me Sacramento!!! Se solo conosceste le Grazie che elargisco, mentre siete alla 
Mia Presenza, sempre MI cerchereste per adorarMI e stare con Me!!! Io vi aspetto. 
Io vi chiamo. Io desidero donarMI. Io parlo all’anima vostra. Io guarisco il 
vostro spirito. <br>
<br>
Rimanete a lungo con Me, perché Io vi comunichi del Mio. Io Entro piano dentro 
di voi e Mi faccio riconoscere. NON dubitate!!! In quella piccola Ostia ci sono 
proprio Io. Io vi guardo, ma i vostri occhi non sanno vederMi. Credete!!! Se 
starete alla Mia Presenza, aumenterà la vostra Fede e la certezza della Mia 
Presenza. Crescerà il vostro cuore e diverrà capace di accoglierMi sempre più 
totalmente. Io veglio su di voi e seguo ogni vostro passo. Io vi indico la via 
che conduce a Me. Io vi guido. Io illumino il vostro cammino. State alla Mia 
Presenza e adorate il Mio Corpo, adorate Me nell’Ostia. Io accolgo ogni vostra 
preghiera, ogni vostra richiesta, se è conforme al Cuore del Padre. <br>
<br>
Sempre siete riempiti della Mia Pace e della Mia Consolazione. Io vi contemplo 
con gli Occhi di Dio. Io MI prendo cura di voi. Non dubitate. Credete in Me. 
Credete alle Mie Promesse. Credete al Mio Nome. Io sono il Dio vicino a voi, 
nascosto in quell'Ostia, ma veramente presente. <br>
<br>
Io vi Amo e desidero che tutti voi siate con Me. Vi dono la Mia Benedizione. Vi 
Amo. !!! <br>
<br>
<br>
&nbsp;</font></p>

</body>

</html>
