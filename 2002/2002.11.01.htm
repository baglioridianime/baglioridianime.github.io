<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px">
<font face="Arial"><i>01.11.2002<br>
<br>
Dice Gesù: </i><br>
<br>
-Figli dolcissimi del Mio Cuore, anime Mie dilette, Io ardo dal desiderio di 
mostrarMi a voi. E' ormai tempo, il tempo è vicino ed Io verrò a voi e voi Mi 
vedrete. E gioirà il vostro cuore. Mi contemplerete prostrandovi dinanzi a Me. 
L' oblio leggero coprirà la vostra mente e l' animo vostro sicché nessuna 
sofferenza più vi colpirà e nessun ricordo vi farà più male, perché la Mia Pace 
perfetta scenderà in voi, si dispiegherà e vi avvolgerà. I vostri animi 
riposeranno nella Mia Pace. Sarà Pace per sempre. Voi anime Mie dilette riposate 
già nel Mio Cuore e questo è per voi motivo di grande gioia, ma ancora siete nel 
mondo e l'animo vostro è rattristato e soffre per ogni Mio figlio che a Me si 
ribella, Mi rifiuta o MI è indifferente. Nulla Io posso per coloro che non Mi 
accolgono e non Mi amano. Chi Mi conosce cambia vita ed Io vengo ad abitare in 
lui. E' questa la salvezza: accogliere Me e Colui che Mi ha mandato.<br>
<br>
Chi accoglie Me, accoglie il Padre Mio. Io vengo per amare ciascuno. Io non 
abbandono i Miei figli: li aspetto. Aspetto che il loro cuore si decida per Me. 
Io sono un Dio paziente e fedele. Ma i cuori scelgono il mondo, le luci 
abbaglianti del mondo: sono false luci; promettono la felicità, ma portano nel 
baratro. Il Mio Cuore è straziato per questo . Vedo i cuori dei Miei figli che 
si affannano nel cercare un po' di gioia, un po' di pace. Non hanno conosciuto 
la vera Pace. IO SONO LA VERA PACE. Io solo posso riempire e colmare il vuoto 
del loro cuore. <br>
<br>
Testimoniate di Me, anime dolci, che Mi avete incontrato. Parlate del Mio Amore 
per ogni Mia Creatura e dite che Io aspetto; non Mi stanco di aspettare. Quanto 
bisogno di Amore!; il cuore di ogni uomo è assetato d' Amore ; anche Io ho sete 
d' Amore. Di dare Amore. Di ricevere Amore. Solo nel Mio Amore i Miei figli 
potranno riposare ed essere paghi. Io vi ricopro della Luce del Mio S.S. e 
sempre vi inondo di S.S.; è il Mio S.S. che cambia le vostre vite. Lasciatevi 
plasmare dal Mio Spirito. Sia docile l' animo vostro: solo così potrò 
trasformarvi in Me; diverrete sempre più semplici, sempre più bambini, docili, 
pazienti, misericordiosi. <br>
<br>
- Beato l' uomo che non cammina con i peccatori, ma percorre le Mie vie, la Mia 
Legge medita giorno e notte. Sarà come un albero piantato lungo un corso d'acqua: 
avrà radici robuste, un fusto diritto e una chioma rigogliosa-. Così sarà dell' 
uomo che segue i Miei Decreti: crescerà al riparo delle Mie ali; Io invierò i 
Miei Angeli perché il suo piede non inciampi, né vacilli; perché sia sollevato. 
Lo farò camminare sulle alture e lo custodirò nel Mio Cuore. Lo porterò alle 
Sorgenti dell' Acqua Viva e sarà dissetato per sempre. La Mia Parola risuona nel 
suo cuore e le sue labbra non possono tacere. Egli Mi è testimone. La Mia Grazia 
ricopre il cuore e l' anima di ogni Mio figlio, che si abbandona totalmente a 
Me. Io faccio di lui una Benedizione in tutti i luoghi in cui Io lo invierò. <br>
<br>
State lieti. Io preparo ogni cosa. Non abbiate vostri progetti. Mi piace quando 
Mi consegnate la vostra piccolezza, il vostro peccato e Mi chiedete di riempirvi 
di Me. Mi piace, quando Mi donate la vostra libertà e la vostra volontà. 
Spogliati di voi, Io posso venire dentro di voi con la Mia santità e 
santificarvi. Voi fate l' esperienza di Me, comprendete la grandezza della Mia 
Santità e divenite Miei innamorati, perché Io riverso nei vostri cuori la 
passione per Me e il vostro cuore si accende d' Amore per Me. Per questo anche 
voi potete dire:-- Noi Lo abbiamo visto, toccato... e noi Lo testimoniamo: Gesù, 
il Cristo è risorto e noi siamo risorti con Lui. Il peccato e la morte sono 
sconfitti. Le tenebre del male non prevarranno, perché Io, il Signore, ho 
parlato. Io metto fine con un cenno del Mio capo al potere di satana. Io 
desidero tutto ciò che è positivo per i Miei figli. Ma i Miei figli devono 
decidersi per Me. Non possono servire due padroni. O Mi scelgono e Io li rinnovo, 
o Mi rifiutano. <br>
<br>
Proclamate a tutti il Mio Amore e la salvezza per il Regno di Dio. Io vi amo 
personalmente e desidero che ognuno di voi sia dove sono Io: nella Pace Eterna.
<br>
<br>
Vi amo, figli Miei diletti. <br>
<br>
Siete i Benedetti del Padre. </font></p>

</body>

</html>
