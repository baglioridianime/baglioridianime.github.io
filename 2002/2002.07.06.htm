<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="line-height: 150%; margin-top: 0; margin-bottom: 0">
<font face="Arial"><i>06.07.2002<br>
<br>
Dice Gesù: </i><br>
<br>
-Figli diletti del Mio Cuore, è così che vi voglio: totalmente Miei. Totalmente 
arresi al Mio Amore. solo così, arresi al Mio Amore, Io vi posso usare nel mondo. 
Voi non siete più del mondo, pur vivendo fra gli uomini. Io ho plasmato il 
vostro cuore e vi ho fatto parte con Me e vi svelo i Miei segreti, perché 
abbiate parte con Me e siate sicuri del Mio Amore per voi. Io vi ho scelti ed Io 
vi mando a portare il lieti annunci del Mio Amore. il Mio Amore è per tutti, Io 
amo ogni uomo e desidero che ognuno si salvi, per questo ho dato la Mia vita, 
perché ogni uomo abbia la Vita Eterna. Ma il cuore dell’uomo è chiuso, è 
occupato da mille cose e non pensa al cielo, non pensa alla cosa più importante. 
Egli è tutto intento a soddisfare se stesso, è attaccato alla terra e non 
comprende che la vera felicità gli viene solo dal Cielo. E dal conoscere e amare 
Me. Solo Io sono la Risurrezione e la Vita. Solo da Me provengono la Pace e la 
Gioia. Io sono la Quiete dell’anima. Non è il mondo. <br>
<br>
L’uomo ha deviato, crede di essere autosufficiente, crede che con le sue forze e 
la sua intelligenza può tutto. Nulla può di ciò che Io non voglio. Nella sua 
libertà ha scelto, e guarda i risultati; si sta inabissando con le sue stesse 
mani. Si è perso nei meandri del suo cuore, che altro non ricerca che le cose 
materiali; che sfuggono e si dileguano in un attimo. Ha seguito i sentimenti e 
le spinte del suo cuore e questi l’hanno portato sull’orlo del baratro. Io sono 
lì e veglio e aspetto un movimento del suo cuore, perché abbia ancora bisogno di 
Me, perché chieda il mio aiuto, si ricordi di Me. <br>
<br>
Quale compassione nel Mio Cuore! Vedo lo scempio, vedo la devastazione, vedo 
l’orrore, il peccato, la disperazione delle anime. Il male si è impossessato del 
mondo e troppi uomini sono in balia di Satana e delle sue leggi. Ma il Mio Amore 
è più forte della Morte. Io sono la vita. E sono venuto nel mondo perché tutti 
abbiano la vita. Per questo Io sono lì, sono proprio lì presente nel baratro, 
nell’abisso del male. Sono presente davanti ad ogni uomo, ad ogni Mio Figlio. Io 
veramente sto alla porta del Suo Cuore e busso e aspetto pazientemente . <br>
<br>
Io sono il Dio Fedele, anche se l’uomo è infedele e mi rifiuta. Io sono il Dio 
dell’attesa, della compassione, del perdono; sono il Dio della Misericordia. Io 
voglio salvare ogni Mio Figlio. Per questo ho mandato Mia Madre Santa e 
Immacolata, la Dolcissima Mia Madre. Per questo ho scelto e plasmato tante anime 
sulla terra; tutte le anime che hanno risposto e aderito al Mio Amore. Le ho 
curate di una cura e dedizione speciali, ho riversato le Mie Grazie nei loro 
cuori, le ho rivestite della Mia Luce, le ho affidate a Mia Madre, Le ho rese 
parte con Me. Ho rivelato loro i Miei segreti e ho reso il loro cuore simile al 
Mio. Perché con Me siano capaci di donarsi al Padre Mio. Perché con Me e con Mia 
Madre e con il Cielo combattano la buona battaglia sulla Terra. Perché incendino 
i cuori, parlino di Me e delle cose del Cielo. Si offrano in una oblazione 
continua e totale al Padre per la salvezza delle anime. Voi siete stati scelti 
per il Cielo e per condurre al Cielo quante più anime possibili. Per questo il 
vostro cuore, l’anima vostra, il vostro spirito, la vostra mente hanno pensieri 
di Cielo, e anche il vostro corpo vibra e sussulta di Cielo. Chi ha parte con Me 
è già nella pienezza e nella gioia, anche se deve ancora essere afflitto da 
tante prove, ma il suo spirito pregusta già di Me e non tiene conto delle prove 
e delle sofferenze a cui va incontro. Segue la Mia voce e porta Me in tutti i 
cuori.<br>
<br>
Continuate, anime elette, a parlare di Me, a farmi conoscere e amare. Continuate 
a portarmi fino ai c confini della Terra, là dove neppure sapete: è grande la 
vostra offerta per le anime. È gradita al Mio Cuore ed Io ascolto e accolgo ogni 
vostra richiesta per la salvezza delle anime. La Misericordia del Padre scende 
sulla terra alla vostra incessante invocazione di perdono e alla vostra 
richiesta di pietà. Il Cuore del Padre è tenerissimo e si commuove alla 
preghiera umile e sincera delle anime che tutto donano di sé, che altro non 
desiderano [se non] quello che il Padre vuole. Per questo Mi ha mandato. Il 
nostro Cuore ha un moto di gratitudine e commozione alla preghiera che 
incessantemente si eleva dalle anime elette: questa avvicina la terra al Cielo, 
tocca le viscere del Padre e la Misericordia e le Grazie scendono sulla terra. È 
l’atteggiamento di abbandono degli eletti, è la loro richiesta e il loro Amore e 
la loro offerta che rendono possibile la Misericordia, che fanno desistere il 
Cuore del Padre. Finché ci sarà sulla terra un’anima pia che eleverà il suo 
grido al Padre con Me, il Cuore del Padre si commuoverà e colmerà la terra di 
Grazie e di benedizioni. Il Cuore del Padre non è stanco dell’uomo, malgrado 
tutte le sue malvagità, perché è Amore. E l’Amore salva. Vuole salvare. Perciò, 
anime elette continuate senza posa ad innalzare inni e suppliche al Cielo e a 
rivolgervi agli uomini e alle anime sulla Terra. <br>
<br>
A voi la nostra Pace. A voi il riposo nel nostro Cuore. Non vi domandate nulla. 
Proseguite così nel Mio Amore e nell’obbedienza silenziosa e umile dell’anima 
vostra.<br>
<br>
Il Mio Amore e l’amore del Padre sono per voi nello Spirito Santo. La Madre vi 
abbraccia teneramente. <br>
<br>
Vi amo, anime dilette del Mio Cuore. Vi benedico. <br>
<br>
Siate Miei. <br>
<br>
&nbsp;</font></p>

</body>

</html>
