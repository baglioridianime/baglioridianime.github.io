<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial">11.12.2002 IL MIO AMORE MATERNO<br>
<br>
Dice Maria Santissima:<br>
<br>
-Io vi amo di un Amore immenso, totale e sempre Mi rivolgo a voi con tutto il 
Mio Cuore e la Mia dedizione di Madre. Sempre vi Benedico con la Mia Benedizione 
materna e vi richiamo con il Mio Sguardo e vi attiro con fili sottili d' Amore 
per presentarvi al Mio Figlio Gesù. <br>
<br>
Io sempre veglio su di voi come una Madre attenta, che si cura e ama ogni Suo 
figlio, anche quello che si allontana e decide di voltare le spalle e andarsene. 
Con pazienza Io mi pongo accanto a questi figli Miei, cammino con loro, dono 
loro la Mia Presenza e il Mio Amore e li richiamo con Amore. Parlo al loro cuore 
come una Madre. Spesso, dopo avere percorso un tratto di strada, il loro cuore 
comprende: ha vissuto esperienze, illusioni, delusioni; ha sperato; è rimasto 
solo. <br>
<br>
Nella sua solitudine ha invocato il Mio Nome e subito Io sono accorsa in suo 
aiuto e Mi sono fatta riconoscere. Ma Io sono stata sempre presente, accanto a 
questi Miei figli. Era il loro cuore che non era in grado di riconoscerMi. Ora 
sì, perché si sono sentiti bisognosi di Me. <br>
<br>
Quando un Mio figlio si sente bisognoso di Me, apre il suo cuore, Mi chiama, 
implora il Mio Nome. Io accorro e Mi faccio riconoscere e colmo quel cuore 
aperto e ferito del Mio Amore Materno; allora il cuore si scioglie al calore del 
Mio Amore e le lacrime che scorrono lente lavano le ferite, riscaldano, 
consolano. <br>
<br>
Quante volte ho fatto la stessa cosa col Mio Gesù, quando tornava a casa. Era 
stanco, avvilito, con il Cuore straziato e triste perché il cuore degli uomini 
rimaneva duro. Si sedeva ai Miei piedi, Io gli accarezzavo i capelli. La Sua 
testa sulle Mie ginocchia. Lo amavo nel silenzio dell' Anima. Ascoltavo la Sua 
Voce. Ogni tanto i nostri sguardi si penetravano: ci amavamo così. Gesù riposava 
sulle Mie ginocchia; lacrime dolci e lente sgorgavano dal Suo Cuore per l' 
iniquità vostra. Lì l' Anima Sua viveva il ristoro e a volte si addormentava 
così. <br>
<br>
Io amo ogni Mio figlio e curo ogni ferita del cuore dei Miei figli che si 
affidano a Me. Io desidero il Bene per ogni Mio figlio e desidero che conosciate 
Gesù : in Lui c'è tutto il Bene. In Lui c'è la Pace, c'è la Gioia. In Lui c'è la 
Salvezza. Conoscere Gesù è aprirsi e vivere la Sua Parola; è divenire Una cosa 
sola con Lui, è essere trasformati e fare parte del Suo Regno. Quando sarà tempo 
Lui tornerà tra voi e regnerà Glorioso. Io sono sempre accanto al Mio Gesù, così 
come sono vicino a ciascuno di voi e vi curo. <br>
<br>
A voi, anime dilette, che tutto spendete per Amore di Gesù, Io riverso Grazie e 
Benedizioni particolari: vi rivesto e vi ammanto di Me, perché cresciate in 
umiltà, semplicità e dolcezza di cuore. Solo così potrete piacere sempre di più 
a Mio Figlio Gesù. Solo nell' abbandono fiducioso di un cuore bambino 
comprenderete il disegno del Padre. Io vi amo, figli diletti, e sempre vi nutro 
di Me: A voi permetto di riposare sul Mio Cuore: vi attiro e vi stringo a Me, 
perché sentiate i palpiti del Mio Amore per voi. Io sono vostra Madre e vi dono 
tutto di Me, per rigenerarvi e ridonarvi forza e speranza. <br>
<br>
Non sia mai turbato il vostro cuore, ma proceda sicuro nella certezza che Io e 
Mio Figlio guidiamo ogni vostro passo e ogni vostro pensiero. IL vostro cuore, 
arreso al Nostro Amore, altro non fa che tradurre in azione ciò che gli viene 
suggerito e presentato: si compie così il Progetto del Padre che parla a voi 
grazie a Mio Figlio in maniera così semplice e misteriosa. <br>
<br>
L' anima vostra comprende e si rallegra e si allieta nel vedere diffondersi i 
frutti dell' Amore. <br>
<br>
<br>
<br>
<br>
<br>
&nbsp;</font></p>

</body>

</html>
