<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 10px; line-height: 150%; margin-top: 5px; margin-bottom: 0">
<font face="Arial"><i>04.04.2002 - Io sono assetato di anime<br>
<br>
Dice Gesù: </i></font></p>
<p align="justify" style="text-indent: 10px; line-height: 150%; margin-top: 5px; margin-bottom: 0">
<font face="Arial"><br>
- Io sollevo a Me le anime Mie dilette e le faccio riposare in Me perché 
ricevano forza da Me. Esse sono tutte racchiuse nel Mio Cuore e sempre e 
continuamente Io le nutro, perché mi portino sicure nel mondo. Esse sono unite a 
Me nel Mio Cuore e portano con Me sulle loro spalle tutta l’Umanità. È per 
questo che insegno loro ad “umiliarsi” davanti a Me, sotto la Mia Croce, perché 
il loro cuore divenga sempre più simile al Mio e ... sempre più capace di 
donarsi per Me e di accogliere e portare con Me il mondo. I vostri cuori sono 
così uniti al Mio Cuore che nulla si chiedono, ma fanno ed eseguono i dettami 
del Mio Cuore. È così che vi voglio, è così che vi amo : essere senza nulla 
chiedere; fare secondo il Mio Cuore. C’è una schiera grande di anime che stanno 
ai Miei Piedi e Mi aiutano a reggere il mondo. Nebbia fitta sovrasta l’umanità, 
tenebre cupe e infinite sovrastano tutto, ma la vostra preghiera presso i Miei 
altari, la vostra umiliazione , il vostro cuore umile e sincero, unito al Cuore 
Dolcissimo e Materno di Mia Madre che sempre intercede per ognuno di voi, 
continua a toccare e a commuovere il Cuore del Padre Mio. Io sono salito al 
Cielo, Io sto alla destra del Padre e continuo a mostrarGli le Mie ferite aperte, 
il prezzo dell’Alleanza Eterna. Io continuamente mostro al Padre le Mie ferite e 
Gli ricordo la Mia obbedienza, la Mia Umiliazione, il Mio Amore totalmente 
donato. E il Padre accoglie. Le Mie ferite sono aperte per voi ed Io continuo a 
donare il Mio Corpo e il Mio Sangue per ciascuno di voi.<br>
La vostra preghiera, la vostra offerta unita a quella di tante anime, unita a 
quella del Cielo, unita all’offerta perfetta di Mia Madre continua a reggere il 
mondo. Ma vi è ancora poco tempo. L’animo dell’uomo è chiuso; cercano, cercano, 
ma cercano invano, perché cercano per vie errate, perché non cercano Me. Vi 
imploro: parlate di Me alle anime, fateMi conoscere e amare, perché Io possa 
riversare a piene Mani la Mia Misericordia e possa fare conoscer il Padre Mio. 
Tutti ama il Padre Mio, tutti vuole attirare a Sé, tutti vuole portare a Sé, a 
tutti vuole mostrare il Suo Amore, a tutti vuole donarMi perché abbiano la vita. 
Io solo sono la Risurrezione e la Vita, chi conosce Me ha la Vita.<br>
La vostra preghiera , il vostro Amore, la vostra dedizione porta continuamente 
anime ad avvicinarsi a Me. Io vi ringrazio. Ma vi dico anche: -Io sono assetato 
di anime. Sono assetato di anime-. Non vi stancate dunque. Ma continuate , 
intensificate l’offerta, la dedizione, la preghiera.<br>
Voi avete già la Mia ricompensa perché Io vi stringo sempre al Mio Cuore, vi 
faccio parte già di Me, vi tengo dentro il Mio Amore e vi custodisco e vi nutro 
e vi sazio. Già gustate di Me e siete nutriti, ma ciò che vi aspetta neppure 
riuscite ad immaginarlo : gusterete la Mia dolcezza piena, sarete inebriati del 
Mio Amore e brillerete della Mia Luce davanti al Padre Mio.<br>
Ora, ancora per un po’, dovrete camminare in mezzo agli uomini e portare a 
compimento la Mia richiesta. Non arrendetevi dunque, voi avete già parte con Me. 
Solo che vi guardi i vostri occhi si riempiono di Me, solo che vi sfiori con la 
Mia mano i vostri cuori traboccano di Me e inondano i cuori. Sono sempre Io che, 
attraverso voi, incendio i Cuori, perché sono Io che vi riempio e vi uso. Non 
preoccupatevi di nulla: - Io custodisco voi e vi dico tutto quello che dovete 
dire e fare. Io preparo i cuori a ricevere attraverso voi il Mio Amore.<br>
Trabocchi il vostro Cuore di Me, inondi del Mio Amore i cuori, incendi la Luce 
pura dei vostri occhi l’Umanità intera. Avvolgete il mondo con l’Amore del 
vostro cuore, che è il mio Amore. Avvolgete tutta l’Umanità: ho reso così umile 
e grande il vostro cuore, perché possiate con il Mio Amore abbracciare il mondo 
intero. <br>
L’Amore si comunica alle anime e le rende capaci di riconoscere e gustare la 
fiammella del Mio Amore che ognuna tiene impressa e racchiusa in Sé. Ravvivate 
con il vostro abbraccio di Amore la fiammella di ogni anima, perché si riaccenda 
e si ravvivi, poi Io stesso manderò un angelo della Terra a coltivare il cuore, 
fino all’incontro con Me. Io vi ho scelti, perché vi doniate con Me al Padre nel 
silenzio del vostro cuore. Io vi ho scelti perché vi immoliate con Me, senza 
riserve, senza timori. Solo così salverò il mondo. Solo così potrò tornare e 
regnerò su una moltitudine immensa. Io non voglio che nulla vada perduto. 
Nessuno vada perduto. Per questo grido all’anima vostra: - AiutateMi! – 
AiutateMi a salvare il mondo -. Tutto quello che chiederete Io lo farò… tutto 
quello che chiederete al Padre Mio nel Mio Nome, lo farò. <br>
Chiedete, chiedete, chiedete tutto, chiedete tutto. Il Mio Regno sta per venire. 
Io voglio regnare e nulla e nessuno voglio perdere. Donate la Mia Luce, inviate 
la Mia Luce, avvolgete il mondo, l’umanità con la Mia Luce, perché la Luce si 
diffonda, dilaghi tra le tenebre, sciolga la nebbia fitta, illumini, incendi il 
mondo.<br>
Allora Io verrò, Luce nella Luce. Luce fra la Luce. E sarò Re e sarò Pastore di 
un unico popolo. Io sono la Luce, donate la Mia Luce, avvolgete con la Mia Luce. 
Nulla e nessuno potrà resistere alla Mia Luce. Io vi rendo forti, vi rendo 
sfrontati, audaci, vi rendo luminosi. Non abbiate alcun timore, non combattete 
con armi umane, ma con la potenza che Io vi do. <br>
Combattete contro armi umane con la potenza del Cielo, perché l’Accusatore è 
stato sconfitto, sta per essere debellato e nulla può contro il Mio Corpo, 
contro l’offerta di Mia Madre, contro l’Amore e l’umiltà del vostro cuore.<br>
Il vostro cuore penetrato nel Mio Cuore e nell’Amore di Mia Madre ha già 
debellato Satana. Occorre che i cuori scelgano, ora, il Bene e la Sua Luce, 
perché la Luce regni tra gli uomini, perché l’Amore regni nei cuori.<br>
È l’umiltà dei cuori la vittoria. Ricorda Ninive. L’umiltà dei cuori porta a 
riconoscere il proprio passato, l’umiltà porta i cuori ai piedi della Mia Croce, 
perché Io possa incontrarli e lavarli col Mio Sangue e nutrirli col Mio Spirito 
e ridonare la Vita Nuova.<br>
Per questo sono davanti al Padre con le ferite aperte perché voglio donarMi ad 
ogni uomo che con l’umiltà del cuore si prostra ai piedi della Mia Croce: lì Mi 
riconoscerà come Suo Salvatore e Signore. Lì potrò regnare nel suo Cuore e lui 
regnerà con Me. Lì lo potrò inondare col nettare dolce del Mio Amore. Lì avrò 
compassione, lo laverò, lo purificherò, lo innalzerò fino a Me per avere parte 
con Me.<br>
Capisci le gocce di miele fluido con cui ti ho inondato? Comprendi ora?<br>
Prima ti ho fatto gustare la dolcezza dello stare con Me, poi ti ho spiegato. Ti 
ho portata ai piedi della Mia Croce e ti ho mostrato cosa succede ogni volta che 
tu vieni con umiltà ai piedi della Mia Croce, ogni volta che Mi porti un’anima 
perché Io la lavi, la rivesta di Me.<br>
Umiliati sotto la Croce! Insegna ad umiliarsi sotto la Croce. Se ti umili, ti 
fai simile a Me. Solo così potrò farti parte di Me. Potrò innalzarti a Me e 
farti gustare di Me.<br>
Solo così potrai contemplare le Mie piaghe e gustare le dolcezze e il sapore 
delle Mie piaghe. Ti ho mostrato il Mio Amore: gocce di Sangue, del Mio Sangue 
viene versato sempre, ogni volta che voi Lo chiedete. Vedi un manto di Sangue, 
perché non solo dalle ferite esce il Mio Sangue, ma da tutto il Mio Corpo. Il 
Sangue dell’Alleanza che, donato, viene versato su di voi. Come un manto ad 
avvolgere il Mondo, ad avvolgere l’Umanità. Chi Mi accoglie, chi apre il cuore a 
Me viene dissetato dal Mio Sangue, viene abbeverato dal Mio Sangue, l’arsura si 
spegne e la vita nuova sboccia; è una vita che ha parte con Me e le gocce del 
Mio Sangue come Miele fluido penetrano in profondità e dissetano e addolciscono 
l’anima, lo spirito, il cuore.<br>
PortateMi tutti, continuate a portarMi l’umanità intera, l’umanità peccatrice ai 
piedi della Mia Croce e implorate la Mia Misericordia, implorate il Mio Sangue, 
implorate il Mio Amore. Come Angeli che Io invio reggete con Me le sorti del 
Mondo. Ricordate :- ogni cosa che chiederete Io la farò - perché a voi, anime 
dilette del Mio Cuore nulla posso rifiutare. Chiedete dunque, chiedete, Io 
voglio regnare in ogni cuore. Voglio sconfiggere la schiavitù, voglio sciogliere 
le catene, voglio dipanare l’ombra del Male. La Luce regnerà e dissiperà le 
tenebre. È già Luce nel vostro Cuore, sarà Luce anche in tutti i cuori che Mi 
presenterete. Grazie per l’Amore con cui vi donate, la Mia ricompensa per voi è 
già grande anche se non la potete gustare appieno, ma un giorno sarà piena e 
trasparente: allora Mi vedrete così come sono e gusterete di Me e avrete parte 
con Me: allora si rallegrerà il vostro cuore e più nulla vi mancherà. Pace a Voi.
<br>
&nbsp;</font></p>

</body>

</html>
