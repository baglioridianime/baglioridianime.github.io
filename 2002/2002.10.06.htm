<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 5px; margin-bottom: 0">
<font face="Arial"><i>Domenica 06.10.2002 <br>
<br>
Dice Gesù: </i><br>
<br>
-Figli diletti del Mio Cuore, Io vi guardo e si addolcisce il Mio Cuore. Oh, il 
Mio cuore è trafitto!: dall’ingratitudine degli uomini, dall’indifferenza degli 
animi, dalla cattiveria e dalla malvagità che albergano nei cuori. Troppi cuori 
sono preda della menzogna di Satana che li ammalia con promesse apparentemente 
buone per loro. Sembrano buone, perché il cuore dell’uomo non sa più comprendere, 
non sa più scegliere fra il Bene e il male e sceglie ciò che è bene per lui. Ciò 
che è positivo per i suoi interessi; quindi tutto è buono quello che gli porta 
successo, denaro, potere. E l’uomo calpesta l’uomo. Non segue la via retta della 
giustizia e del Bene. I cuori si sono allontanati dalla retta via che conduce a 
Me. Vi sono stati dati i comandamenti, ma essi sono irrisi; sono venuto Io a 
dare compimento alla legge. Vi ho dato un comandamento nuovo che racchiude 
tutti:-Amatevi, come Io vi ho amati. Amate il vostro prossimo come voi stessi-.
<br>
<br>
Quanto è lontano il cuore dell’uomo dal comandamento dell’Amore. È follia per 
lui. Perché non ha la Luce dello Spirito. Ha scacciato da sé lo Spirito Santo ed 
è in preda all’istinto e al proprio tormento: il cuore dell’uomo è superbo, 
egoista, chiuso. Avvolto dalle tenebre. Ma io amo ogni uomo, Io amo ogni Mio 
figlio, Io sempre sto accanto a Lui, alla porta del suo cuore, sempre lo 
richiamo, sempre gli invio il Mio Amore. Aspetto pazientemente che il suo cuore 
Mi apra per legarlo a Me con vincoli di Amore. Ma quale rifiuto del Mio Amore! 
Pensa di vantare a sé stesso. È infelice e scontento e cerca la pace dove non 
c’è, dove non la può trovare. Io sono la Pace. La cerca, la cerca nel lusso, nel 
divertimento, nella vita disordinata, nel piacere, nel successo e non si accorge 
che sempre più si allontana da Me e cade nel baratro: ha tutto ed è disperato. 
Il suo cuore è nella ribellione e tutti i sentimenti negativi di odio e di 
vendetta coltivano il suo cuore. Quanto poco basterebbe: se solo si fermasse, 
rientrasse in se stesso ad ascoltare, a pensare, a considerare: troverebbe la 
soluzione vera ai suoi mali. Io sono la soluzione. <br>
<br>
Chi non trova Me, non può essere nella pace, né può godere la gioia. Io sono la 
gioia; Io sono la gioia, non come la dà il mondo; effimera, passeggera, come un 
soffio; la Mia Pace è camminare con Me, alla Mia Luce, alla Luce della Mia 
Parola; per questo sono venuto nel mondo: perché abbiate la vita, perché in Me 
nel Padre abbiate, grazie allo Spirito Santo la gioia piena. Occorre che il 
cuore dei Miei figli si apra al Mio Amore, allora potrà gustare la Mia 
Misericordia ed essere accolto nell’abbraccio del Padre: lì sta la vera pace e 
la vera gioia. Nel riposo dell’anima e dello spirito nell’abbraccio amorevole 
del Padre. Tutti il Padre accoglie ma il cuore dell’uomo deve scegliere dove 
vuole stare. Il Padre con guarda il peccato, la malvagità del cuore. Aspetta 
fiducioso e paziente il ritorno del figlio per accoglierlo e rivestirlo 
dell’abito nuovo, dell’abito della purezza. Ma occorre che il Suo cuore Mi 
riconosca, Mi cerchi; se un cuore Mi cerca, Io Mi lascio trovare e ha inizio per 
lui una nuova vita, quella della Luce. Le tenebre avvolgono molti cuori. Come 
può esserci pace nel mondo?: i cuori tramano vendetta, la malvagità ha preso 
possesso della loro mente. Io invio lo Spirito Santo che è Luce, Amore, Bene, 
che racchiude tutto il divino, tutto l’Amore Mio e del Padre Mio. Ma la Luce non 
penetra le tenebre. Il Mio Cuore è diviso, straziato, lacerato. Io continuo a 
donarMi al Padre per ogni uomo sulla terra, ma se i cuori non si aprono e non 
cercano il Mio Amore e il Mio Perdono, per loro non ci sarà la Luce. <br>
<br>
Voi, anime elette, che siete state attratte dal Mio Amore e siete impregnate e 
nutrite dalla Mia Luce potete fare molto per queste anime: voi non conoscete né 
immaginatela potenza e la grazia della vostra preghiera e della vostra offerta. 
Ogni atteggiamento del vostro cuore, ogni atto d’Amore, ogni rinuncia, ogni 
vostro battito o respiro donato vi unisce alla Mia offerta al Padre. La vostra 
preghiera permette che la Misericordia Mia e del Padre Mio scenda ancora sulla 
terra. Lo Sguardo del Padre sta per scostarsi dall’uomo, la Giustizia sta per 
abbandonarlo alla sorte che si è scelta. Ancora un poco. Aiutatemi a convincere 
il cuore degli uomini a venire a Me, vivrà in eterno. Continuate ad offrire ogni 
attimo della vostra vita, continuate a coltivare i cuori, a parlare di Me e del 
Mi Amore. Guardate il cuore dell’uomo e parlare all’anima sua: le vostre parole 
di Amore, di pace, di speranza arriveranno lontano, dove Io le porterò. Dite di 
non avere paura, rincoraggiate e dite il Mio perdono. -Anche se i peccati 
fossero come scarlatto, Io li farò diventare più bianchi della neve-. Non è il 
peccato che conta, è il ritorno a Me che conta: pregare i cuori di fare ritorno 
a Me, Io li inonderò col balsamo del perdono e del Mio Amore, io illuminerò le 
coscienze e mostrerò che cosa lasciare e indicherò la via. Avvolgerò i cuori di 
una Grazia speciale, manderò schiere dei Miei Angeli a difenderli e a 
proteggerli. Essi gusteranno la vita che proviene da Me e avranno chiara visione 
di ciò che è Bene. Sceglieranno Me e cammineranno sulla strada della salvezza, 
sulla Via Santa. <br>
<br>
Io conto su di voi, anime dilette e dolci che risiedete nel Mio Cuore, conto 
sulla vostra preghiera incessante. Io ho bisogno di voi, il modo ha bisogno di 
voi. Qualunque cosa facciate, fatela nel Mio Cuore, uniti a Me. Fare verità nei 
Cuori. Fate che il Bene trionfi nei cuori. Consolate, consolate i Cuori, date 
speranza, la speranza che proviene dal Mio Amore. Vi dono una forza speciale e 
vi rivesto di Me, perché siate portatori fecondi della Mia Pace. I cuori hanno 
bisogno di Pace, cercano la Pace. La Pace sono Io. Mostrate a tutti il Mio colto; 
dite a tutti che Mi possono conoscere, incontrare, toccare. Io vi nutro di Me e 
del Mio Corpo. Dite che sono realmente Io presente nella Eucaristia. Dite di 
adorarMi nella Eucaristia: Io riverso Grazie speciali, quando un’anima Mi adora 
nelle specie del Pane e del Vino: Io infondo la certezza nel suo cuore, lo 
guarisco dalle ferite, lo unisco a Me e faccio doni speciali a quell’anima. Io 
desidero donarMi a tutti. Io vi amo e vi voglio tutti con Me. <br>
<br>
Vi benedico.<br>
<br>
[...] <br>
<br>
IL FUOCO D’AMORE DELLO S.S.<br>
<br>
-Io sono venuto a portare il fuoco sulla Terra. E come vorrei che fosse già 
acceso-. Io riverso il fuoco del Mio Santo Spirito nei vostri cuori e accendo il 
vostri animi con il fuoco del Mio Amore. Io ardo d’Amore per voi e Mi dono e vi 
nutro con il fuoco del Mio Amore. Più gli animi vostri si aprono a Me, più Io li 
posso nutrire e riempire del Mio Amore. <br>
<br>
È il Mio Amore versato che accende il fuoco. È il Mio Santo Spirito che accende 
l’anima vostra e il vostro spirito e li rende capaci di recepire il Mio Amore. 
Il Mio Amore accolto accresce l’animo vostro e lo rende capace di donarsi. 
Quello che Io riverso in voi è per voi e per coloro ai quali Io vi mando a 
testimoniare di Me. Il Mio desiderio è che tutti i cuori si accendano con il 
fuoco del Mio Amore. I Miei ardori sono come impeto d’Amore che Io traduco in 
Luce e invio fino a voi. L’ardore del Mio Amore vi ricopre e si effonde; sempre 
Io invio i bagliori del Mio Cuore che arde. <br>
<br>
È l’impeto del Mio Amore, è la follia del Mio Amore che Mi fanno agire così. Per 
Amore Mi sono spogliato di Me e Mi sono donato per voi. Per Amore, ora vi dono 
il Mio S. Spirito, perché inondi i vostri cuori, li accenda: Io desidero 
accendere i vostri cuori con il Mio Fuoco d’Amore. Se accoglierete il Mio Santo 
Spirito i vostri cuori saranno un incendio! Tutta la Terra sarà un incendio. 
Tutto sarà rinnovato: è il Mio Santo Spirito che rinnova e accende e infiamma.
<br>
<br>
Questa sarà la seconda Pentecoste; sarà un incendio d’Amore. La Terra si 
prostrerà ai Miei piedi e, grazie all’azione dello Spirito Santo nei loro cuori, 
gli uomini Mi riconosceranno, il cuore dell’uomo Mi adorerà e ognuno si batterà 
il petto. <br>
<br>
In quel giorno molti saranno salvati. - Volgeranno lo sguardo a Colui che hanno 
trafitto implorando Misericordia - . E la Misericordia verrà loro accordata. Gli 
animi si accenderanno d’Amore e la labbra pronunceranno il Mio Nome. Il Mio Nome 
salva. I cuori si piegheranno, verranno riconosciuti gli oltraggi, i misfatti: 
sarà una grande purificazione. Il fuoco dello Spirito Santo accenderà i cuori, 
li purificherà nel crogiolo dell’Amore, eliminerà tutto il piombo, abbatterà 
ogni sorta di idoli: ognuno Mi riconoscerà con il Nome che Mi è proprio, Mi 
chiamerà per Nome. <br>
<br>
Saranno eliminati le guerre e l’odio e la Pace regnerà nei cuori, Pace tra i 
vicini, Pace nei lontani. Io verrò e i vostri occhi Mi vedranno. Io regnerò in 
mezzo a voi: voi sarete Mio popolo, Io sarò il vostro Dio. Allora contemplerete 
il Mio Volto e la vostra gioia sarà piena. Voi, anime dilette del Mio Cuore, 
sperimentate già la pienezza e la gioia che sarà, anche se è ancora offuscata e 
un po’ opaca. <br>
<br>
Un giorno Mi vedrete nella pienezza della Luce del Mio Fulgore, il vostro cuore 
e i vostri occhi ne saranno pieni e per l’Eternità godrete della Mia Presenza e 
sarete nutriti della Mia Luce; nulla vi mancherà. Vivrete nella Gioia Eterna. 
Questo Io preparo per i Miei figli che Mi scelgono. Un fulgore speciale vivranno 
le anime elette che con Me hanno collaborato ad accendere il Fuoco dello Spirito 
Santo nei cuori. <br>
<br>
Sia lieto il vostro cuore e riposi in Me. Io sempre sono con voi, vi custodisco, 
vi guido, animo i vostri passi e i vostri pensieri. Non temete nulla. Riponete 
la vostra fiducia in Me. <br>
<br>
Vi Amo, figli diletti del Mio Cuore.<br>
<br>
Vi Benedico.<br>
<br>
&nbsp;</font></p>

</body>

</html>
