<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="line-height: 150%; margin-left: 5px; margin-top: 0; margin-bottom: 0">
<font face="Arial"><i>Domenica 28.07.2002<br>
<br>
Dice Gesù: </i><br>
<br>
-Quando venite a riposare sul mio Cuore, Anime Mie dilette, Io sempre vi conduco 
nel Cuore della Trinità. Essere nel Mio Cuore è essere nel Cuore del Padre, è 
essere nel Cuore dello Spirito Santo. Io mi diletto di deliziarvi con la Mia 
Presenza e tutto dono a voi, anime Mie dilette, che racchiudo nel Mio Cuore; Io 
vi nutro, Io voglio nutrirvi di Me, voglio arricchirvi di Me, perché possiate 
gustare sempre più l’Amore del Padre Mio. È lo Spirito Santo in voi che vi 
permette di bere e di mangiare la Luce e di arricchirvi e di penetrare il 
Mistero Divino. È un Mio Dono per voi, anime fedeli, che avete accolto di 
seguirmi, di venire dietro a Me e di portare con Me la Croce, il perso del mondo. 
Voi siete nel Mio Cuore e insieme a Me reggete il mondo perché non precipiti e 
sempre vi rivolgete con Me al Padre Mio e implorate con Me la Misericordia e il 
Perdono. Voi siete forti della Mia Forza; è lo stare con Me che vi nutre e vi 
dona la forza di lottare, di combattere, di operare, di subire, di accogliere. È 
la Mia Luce che rende luminosa e spendente la vostra anima e radiosa la vostra 
vita, pur nelle difficoltà di ogni giorno. Le anime che Io racchiudo nel Mio 
Cuore vivono della Mia Pace, pur tra tante difficoltà, pure oltraggiate e 
vilipese, perché sanno guardare Me e nutrirsi di Me. Io le contemplo e le 
ricopro della Mia Tenerezza e le nutro del Mio Amore. Nulla ti manca, non ti 
accorgi? Pur tra mille incomprensioni, solitudini, oltraggi. Non vi curate di 
quello che vi fa il mondo, operate nel mondo, amate quelli che vi oltraggiano, 
portateli dentro il Mio Cuore, perché Io li ricopra con la Mia Luce. Chissà che 
la Mia Luce non penetri la loro tristezza, le loro tenebre, il loro egoismo. Ma 
noi non lasciatevi turbare da nulla, in qualunque situazione rimanete in Me, 
fidatevi di Me e delle Mie Parole: solo così Io potrò avere cura di voi, 
mostrarvi il Mio Amore e la Mia Presenza, nutrirvi di Me ed avere parte con voi 
e voi con Me. Solo un’anima arresa e abbandonata può cogliere e gustare tutto il 
Mio Amore. Io voglio donarvi il Mio Amore, voglio farvi gustare di Me e voglio 
che siate dove sono Io: nel Cuore del Padre.<br>
<br>
L’animo vostro è già in Me e nel Padre Mio, ma Io e il Padre abbiamo bisogno di 
voi e della vostra opera sulla terra: il vostro pensiero di Luce, la vostra 
preghiera, il vostro amore corre veloce per le strade del mondo e inonda i cuori. 
La vostra offerta è un richiamo di grazie e di benedizioni per i cuori affranti 
e oscurati e appesantiti dal peccato. Non vi preoccupate di fare tante cose. 
Curate chi vi manderò. Poi restate con Me. Restate ai piedi della Mia Croce con 
Mia Madre e supplicate il Mio Nome, supplicate il Mio Amore, supplicate il Mio 
Sangue per le anime. Non per caso ti ho fatto ritrovare ieri la preghiera delle 
Mie Piaghe e le Mie Promesse: lo ripeto anche a Te: è vero, ogni volta che 
invocate le Mie Piaghe, ogni volta che invocate il Mio Sangue, una goccia del 
Mio Sangue scende nell’anime di un peccatore e lo avvicina un po’ a Me. <br>
<br>
Continuate a supplicare la Mia Misericordia, offriteMi al Padre per la Salvezza 
delle anime: Io, Io solo sono il Salvatore del Mondo. Anime Mie dilette, 
innalzate al Cielo senza stancarvi il vostro cuore, le vostre offerta; il mondo 
ha urgente bisogno di voi, ha bisogno di Luce, ha bisogno di Salvezza. Grazie 
alle vostre preghiere, grazie alla richiesta pura del vostro cuore, grazie 
all’offerta totale della vostra vita, molte anime ritrovano la strada ed Io le 
posso bagnare con il Mio Sangue e riconciliare a Me e al Padre Mio. La tenebra 
pare ricopra la Luce, è tenebra fitta sulla terra: troppi orrori, troppi crimini, 
troppe ingiustizie: l’animo dell’uomo ha perso il senso del Bene, non lo sa più 
cercare, non lo sa riconoscere. IL cuore dell’uomo è chiuso a ciò che è Bello e 
Bene ed è tutto immerso nel mondo e nel peccato. Ma Io sono venuto per salvare 
ogni uomo sulla terra. Ogni anima Mi appartiene ed Io desidero che sia dove sono 
Io. <br>
<br>
Io prego incessantemente il Padre. Sempre sto davanti a Lui e imploro per i Miei 
figli: non sia vana la offerta della Mia Vita, la Mia Obbedienza fino alla fine. 
Il Cuore del Padre è tutto Misericordia e Amore e tutto il Padre riversa sulla 
terra, nel Cuore di Ogni uomo: ad ogni anima viene data la possibilità di 
ravvedersi, di trovare la Luce e assaporare il perdono e la salvezza. Ma occorre 
che il cuore dell’uomo accolga la salvezza. Dio è paziente e fedele e conosce e 
vede il cuore di ogni uomo e vede anche l’azione distruttrice di Satana che 
vuole affascinare le anime con le sue dinamiche; egli sa sconvolgere l’anima dei 
Miei figli, portandoli per strade lontane dal Bene, illudendoli che lì sta il 
bene. L’anima è affascinata dai bagliori del mondo e si ritrova totalmente 
immersa nel fango e nel buio. Spesso ha tutto, ma vive una insoddisfazione 
inspiegabile, è in disaccordo con se stesso e con tutti, a volte è sona e 
disperata. Cerca. Io giungo lì, proprio in quel momento, quando, dopo avere 
cercato tutto, provato tutto, vissuto tutto l’anima si ritrova triste e sola. Io 
giungo e la ricopro del Mio Amore. Sempre l’ho amata, sempre ho vegliato su di 
lei, sempre l’ho curata con pazienza. La Mia Pazienza è la Pazienza di Dio, che 
mai si stanca di aspettare il cuore dell’uomo. <br>
<br>
Io vi amo da sempre, di un Amore Eterno; per questo riverso su di voi la Mia 
Pietà. Per questo riverso ancora il Mio Sangue e imploro per voi la Salvezza.
<br>
<br>
Aiutatemi, anime Mie dilette, a salvare il mondo! Continuate con Mia Madre ad 
innalzare le vostre braccia e le vostre Mani al Cielo! Implorate la Misericordia 
del Padre! Offrite il Mio Cuore al Padre, il Mio Sangue, le Mie Piaghe! Chiunque 
Mi riconoscerà e invocherà il Mio Nome sarà salvato. Il Mio Nome è Gesù: Dio 
salva. Io, Io solo sono il Salvatore. Chi viene a Me ha la vita eterna e il 
Padre lo riconoscerà come Suo figlio. <br>
<br>
Anime dilette e dolci spandete la Mia Luce, spandete la Mia Parola, parlate al 
cuore degli uomini, parlate di Me, del Mio Amore, della Mia Compassione. Abbiate 
la compassione del Mio Cuore verso le anime: esse sono ferite, malate, vilipese: 
abbiate tanta cura di loro: curatele con il Mio Amore, con la tenerezza e la 
compassione che Io riverso nei vostri cuori. Accoglietele nei vostri cuori e 
portate i loro pesi. Portatemi le loro anime nel Mio Cuore, perché Io le bagni 
del Mio Amore e le faccia rinascere in Me.<br>
<br>
Accompagnate le anime ai piedi di un Mio ministro, perché il loro cuore sia 
riconciliato con il Padre Mio, con se stesso, con il mondo. Dopo saranno 
creature nuove, le rivestirò di Luce, gusteranno la gioia del ritorno. Usate la 
delicatezza del Mio Cuore: Io parlerò al vostro Cuore e vi suggerirò le parole. 
Io parlerò in voi e attraverso di voi ai cuori. Non dubitate. Sono Io che uso le 
anime che ho scelto, sono Io che conduco e dirigo ogni cosa. <br>
<br>
A voi, anime dilette, chiedo di rimanere umili, totalmente abbandonate al Mio 
volere; riceverete Luce dall’alto e saprete esattamente che cosa fare e che cosa 
dire: il Mio Spirito vi suggerirà ogni cosa. <br>
<br>
Non temete! Io sono sempre con voi, vi nutro e vi difendo. Rimanete nel Mio 
Amore. <br>
<br>
Sia lieto il vostro cuore e abbia Pace in Me. <br>
<br>
Vi benedico con la Mia Benedizione. <br>
<br>
Vi dono la Mia Gioia.<br>
&nbsp;</font></p>

</body>

</html>
