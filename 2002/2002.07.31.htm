<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 5px">
<font face="Arial">31.07.2002<br>
<br>
Dice Gesù: <br>
<br>
-Sono l’incendio d’Amore che prorompe improvviso nell’anima vostra, Miei diletti, 
Io invado ogni spazio dell’anima e la ricopro di Me e la nutro del Mio Amore. La 
Luce, Potenza Divina del Mio Amore, penetra e ricopre l’anima vostra e la nutre 
e riveste e la incendia di Me. L’anima Mi riconosce e gusta e si bea, si espande 
e si incendia alla Mia Presenza. Io vengo a voi e vi riscaldo con il Mio Amore, 
l’anima Mi riconosce e accoglie; solo allora inizia il nostro dialogo l’Amore; 
solo allora Io posso nutrirvi di Me, accrescervi di Me: l’anima gusta e 
partecipa e più partecipa e più si riempie, e più si infiamma fino a divenire un 
incendio d’Amore, del Mio Amore che si comunica. Allora Io elevo l’anima vostra 
nella Mia, anima nell’Anima, incendio d’Amore, nell’Incendio Eterno del Mio 
Cuore. È delizia d’Amore. È poesia d’Amore. Cuore a Cuore. Anima nell’anima. È 
l’Assoluto: l’assolutamente piccolo nell’Assolutamente grande; il piccolo che si 
annulla fino ad essere Uno, tutto assorbito nell’Assoluto. Questo fa l’Amore. 
Questo è l’Amore che si dona e vi fa parte di Sé. La Mia Gioia è farvi parte di 
Me. Innalzarvi fino a Me, per farvi gustare di Me e dilatare l’anima vostra e 
avere più parte con Me. <br>
<br>
O anime dilette, delizia del Mio Cuore, Io Mi diletto e Mi beo di contemplarvi 
nel Mio Cuore, tutte incendiate di Me. Il Mio Amore è per voi, il mio Cuore è 
donato a voi, che sapete accoglierMi, che avete parte con Me. Questo io vorrei 
per ogni figlio. Se solo Mi riconoscesse. Io lo potrei amare. Io amo ogni Mio 
figlio, ma vuoto è il Mio Amore, finché l’animo suo non Mi riconosce: il Mio 
Amore è inefficace. È in attesa. Sempre Io aspetto. Sempre sto in attesa. Come 
vorrei incendiare ogni cuore del Mio Amore! Per questo Mi offro al Padre Mio: 
perché ogni cuore riceva il Mio Amore, gusti il Mio Amore e divenga Amore. 
Arriverà il momento in cui tanti cuori si piegheranno e si prostreranno davanti 
a Me, ai Miei Piedi e imploreranno il Mio Perdono e la Grazia della Mia Luce. Io 
sto aspettando questo momento in cui potrò entrare in tanti cuori, potrò lavarli 
con l’Acqua viva del Mio Amore, potrò Amarli ed elevarli fino a Me: sarà un 
giorno grande, di Salvezza grande sulla terra. Io verrò e salverò tutti quelli 
che si prostreranno ai Miei Piedi e chiameranno il Mio Nome e grideranno il Mio 
Nome. Dite di gridare il Mio Nome. Io accorderò le Grazie necessarie per 
riconoscerMi, per aprire a Me il Cuore, per riconciliarsi con Me e con il Padre 
Mio. Manderò il Mio Spirito Santo e accoglieranno e saranno Profeti i vostri 
figli e le vostre figlie e tutti quelli che avranno accolto l’Amore, il dono 
dello Spirito Santo.<br>
<br>
Non sia turbato il vostro cuore. Gioisca con Me perché sarà un giorno grande 
quel giorno. Vedrete venire gli Angeli del Cielo e portare Luce. Vedrete il 
Cielo aperto e il Figlio dell’Uomo venire a regnare. Voi Lo vedrete. Il vostro 
cuore lo vedrà. E sarà festa grande. E sarà gioia grande. Io farò ritorno tra 
voi e regnerò in mezzo a voi, un solo ovile sotto un solo Pastore, un solo 
popolo sotto un solo Re. L’incendio d’Amore che l’anima vostra ha vissuto in Me 
è solo un preludio di quello che sarà vivere alla Mia Presenza. A voi, anime 
dilette, è già permesso pregustare tali delizie. A voi la Pace del Mio Cuore: a 
voi la Mia Benedizione. Riposate nella Pace del Mio Cuore. Gustate le primizie 
del Mio Cuore. Sono per voi, anime dolci, che io amo. <br>
<br>
Vi amo. Vi amo. Grazie per il vostro amore e la vostra dedizione. <br>
<br>
La ricompensa è essere una cosa sola con Me e nel Cuore del Padre con Me.<br>
<br>
<br>
&nbsp;</font></p>

</body>

</html>
