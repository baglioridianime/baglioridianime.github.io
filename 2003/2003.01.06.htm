<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>&nbsp;06.01.2003 EPIFANIA <br>
<br>
Dice Maria SS.: </i><br>
<br>
-Figli diletti e amati, cari al Mio Cuore, Io vi dono il Mio Gesù. Dal momento 
in cui ho accolto l' invito dell' Angelo ad essere la Madre del Verbo di Dio, ho 
compreso che quel Bambino non era per Me. Con gioia Io vi mostro Gesù. Ve l' ho 
porto per adorarLo al momento della Sua nascita; Io, che ho gioito per il canto 
degli Angeli che annunciavano la gioia del Cielo per Questo Bambino e la Pace ad 
ogni cuore che accoglie il Suo Amore. Per questo Io vengo a voi con il piccolo 
Bambino nelle Mie Braccia e ve Lo porgo e ve Lo dono. AccoglieteLo nel vostro 
cuore : Lui è il Salvatore. Lui redime e trasforma la vostra vita e la rende 
degna del Padre. <br>
<br>
Io vi dono il Mio Gesù: accoglieteLo nel vostro cuore e fate crescere in voi l' 
Amore per Lui. Anche voi fate come Me : donate Gesù a tutti. Dite che Gesù vuole 
nascere nei cuori; fate amare il Mio Gesù. Tutti i popoli vedranno la Sua luce. 
Gesù è venuto per tutti. Lui non fa differenza di persone : vuole che tutti Lo 
riconoscano. Allora tutti i popoli affluiranno verso il Monte Santo e saliranno 
il Santo Monte ad adorare il Volto di Dio Padre che si è manifestato e si 
manifesta in Gesù. Tutti i popoli vedranno il Suo Splendore e godranno della Sua 
Presenza e contempleranno il Suo Volto. LUI sarà RE e regnerà per sempre: non ci 
sarà più la Morte, né il lutto, né il lamento; Egli tergerà ogni lacrima. <br>
<br>
I vostri occhi Lo vedranno e gioirà il vostro cuore. Sarà gioia per sempre. 
Questo è quello che accadrà fra non molto tempo. Sia lieto il vostro cuore. 
Accogliete questo tempo di Grazia e di Misericordia. Questo è un tempo speciale 
di Grazia e la Misericordia del Padre si stende nel Figlio su tutta la Terra. 
Essa tocca e richiama il cuore di ogni uomo ; lo S.S. infonde la certezza della 
Verità nei cuori. Molti cuori sono ancora lontani e chiusi. <br>
<br>
Voi, anime dilette, non abbiate timore di donarvi per il Vangelo. La Buona 
Notizia deve essere portata e gridata ad ogni uomo, perché ogni cuore si 
convinca e l' accolga. Come Io ho portato Gesù e l' ho donato, così fate anche 
voi. Lo Spirito Santo vi guida ed Io vi sono sempre accanto: vi proteggo, vi 
difendo dalle insidie, vi guido e suggerisco al vostro cuore le parole. Vi amo 
con tutto l' affetto e la tenerezza di una Madre e desidero che siate con Me e 
godiate della pienezza del Cielo. Ma per ora la vostra opera è preziosa sulla 
Terra; non vi curate della fatica, delle offese, delle chiusure; voi continuate 
ad annunciare L' Amore di Dio per ogni Suo Figlio. Continuate ad amare e a 
donarvi perché i cuori si aprano alla Luce. Io sono sempre con voi e vi rigenero 
con la Mia Presenza. Vi amo, figli diletti, siete sempre nel Mio Cuore. Vi 
benedico con la Mia Benedizione Materna. La Pace rimanga sempre nel vostro cuore. 
Siate sempre nella certezza del Mio Amore. Vi amo. <br>
<br>
-Dolci anime che Mi amate e fate ogni cosa per Me, vi stringo nel Mio Cuore evi 
faccio riposare in Me. Come è dolce per Me la vostra presenza: il Mio Cuore 
gioisce e si diletta alla vostra presenza, si colma di tenerezza e commozione 
per voi. Io riverso in voi la Tenerezza di cui trabocca il Mio Cuore. E' per 
ogni figlio, ma a voi è data una misura piena della tenerezza del Mio Cuore; per 
questo il vostro cuore è sempre più dolce e arreso all'Amore di Mio Figlio Gesù. 
Io vi ricopro delle Mie Delizie e della fragranza del Mio Cuore; vi avvolgo con 
il Mio Manto e vi riscaldo e vi nutro con il Mio Amore. Il Mio Sguardo sempre è 
posato su di voi e la Luce dei Miei Occhi vi penetra e vi guida. Io conduco e 
seguo ogni vostro passo. Io cammino accanto a voi e vi sospingo con la Mia Mano. 
Insieme rivolgiamo la preghiera al Padre, perché continui a donare il Figlio; la 
vostra preghiera, unita alla preghiera del Mio Cuore tocca il Cuore del Padre.
<br>
<br>
Il nostro Amore avvolge tutta la Collina e richiama lo Sguardo attento del Padre 
che si fa Compassione in Gesù. E Gesù dona sempre il Suo Sangue: la Salvezza. 
Gesù dona sempre il Suo S.S. che si stende su tutta la Collina, ricopre e invade 
ogni cuore. Questo fa l'Amore. Questo richiama e permette l' Amore offerto e 
donato. Fino a quando ? Dice il tuo cuore ? Finché ci sarà un uomo sulla Terra 
che può accogliere la Misericordia, la Luce continuerà come coltre a ricoprire 
la Collina. Questo fa l' Amore. L' AMORE SALVA: Dio si è fatto uomo per Amore. 
Il vostro cuore gusta e gode e gioisce per l' Amore che viene riversato. Un 
giorno la vostra gioia sarà piena. <br>
<br>
Vi amo, figli diletti, e vi benedico con la mia Benedizione materna. <br>
<br>
Vi porgo e vi dono ancora il Mio Gesù, la vostra Pace. </font></p>

</body>

</html>
