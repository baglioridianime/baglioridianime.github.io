<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>19.01.2003&nbsp;&nbsp;&nbsp;&nbsp; IO SONO LA VIA<br>
<br>
Dice Gesù:<br>
</i><br>
-Io sono la Via. Chi segue Me non cammina nelle tenebre, ma segue le vie della 
Vita. Io sono venuto nel mondo, perché ognuno abbia la Vita. Ho donato al Padre 
Mio la Mia Vita, perché voi viveste. <br>
<br>
Il Padre Mi ha mandato, perché riceveste l’adozione a figli. Ne è prova che 
anche voi potete chiamare il Padre Mio col nome di Padre: -- ABBA ! -- Come il 
Padre ha accolto le alte grida dell’Anima Mia e Mi ha glorificato, riscattandoMi 
dalla Morte, Primizia fra coloro che erano morti, così accoglie il lamento del 
vostro cuore. Egli &quot;vede &quot; il grido dell’anima che chiede aiuto e riversa la Sua 
Misericordia attraverso Me. <br>
<br>
Sempre la Misericordia e il Perdono sono accordati a coloro che li chiedono. 
Sempre il Padre Mi dona. Sempre Io Mi dono a voi. -- Non vi ho detto che chi 
mangia la Mia Carne e beve il Mio Sangue ha la Vita Eterna ? Non vi richiamo 
sempre, con il Mio Amore donato, a rivedere la vostra vita? A convertirvi a Me ? 
A tornare a Me ? Io sempre vi cerco e vi chiamo, ma troppo spesso l’animo è 
insensibile e chiuso: non sa riconoscerMI. A chi però sa riconoscere la Mia Voce 
Io do il potere di divenire &quot; figlio di DIO &quot;, figlio amato del Padre. E l’animo 
gusta tutta &quot; la gioia del ritorno &quot;. Lava con le lacrime il proprio peccato, e 
il suo cuore contrito lo riabilita e lo rende bisognoso del Padre. Egli riceve 
la dignità di figlio e il Padre lo chiama ancora e ancora &quot; figlio diletto&quot;. C’è 
tanta festa nel Cielo, perché questo figlio era morto ed è tornato in vita. E 
l’abbraccio del Padre. E la dolcezza del Padre pervade l’anima e la riempie; e 
lo spirito, inondato della Misericordia, vive una gioia nuova, mai sperimentata 
prima. <br>
<br>
Ogni volta che un’anima si china alla Mia Presenza, davanti a un Mio Ministro, a 
chiedere con cuore sincero la riconciliazione con il Cielo e con la Terra, il 
Mio S.S. opera questo miracolo di guarigione dell’anima , dello spirito, del 
corpo. La leggerezza pervade l’anima, la Grazia dona gioia, pace, freschezza, 
nuovo vigore, nuova forza, perché la Linfa Vitale circola di nuovo tra il Mio 
Cuore e il vostro cuore. <br>
<br>
E' questo che Io desidero per ogni uomo: che abbia la Vita. Io, Io solo sono la 
Vita. Se uno non viene a Me, non ha la Vita. Io sono venuto nel mondo per 
donarvi la Vita. E vi ho lasciato Me, vi ho fatto dono di Me. Io vi ho detto che 
sarò con voi ogni giorno fino alla fine del mondo. E ho mantenuto la promessa. 
Io vi dono continuamente il Mio Corpo e il Mio Sangue per la Vita Eterna sotto 
le specie del Pane e del Vino. Io sono realmente presente in quell’Ostia. Ogni 
volta si compie nella pienezza il Memoriale della MIA 
PASSIONE-MORTE-RISURREZIONE. Quando il pane viene innalzato, quando il calice 
viene innalzato, si compie il Miracolo dell’Amore. Lo S.S. Mi rende reale in 
quel pane, in quel vino. Quel pane, quel vino diventano il Mio Corpo e il Mio 
Sangue offerti per voi. Questo fino alla fine dei tempi. <br>
<br>
Questo è il Memoriale. Questo la Mia Vita offerta a voi. Perché voi siate dove 
sono Io. Perché la vostra gioia sia piena. Chiedete, chiedete nel Mio Nome la 
Salvezza al Padre. Chiedete sempre. Chiedete per tutti. Non stancatevi di 
chiedere. Come incenso le vostre preghiere salgono gradite al Padre. Offritevi. 
Continuate a offrirvi incessantemente. Portate i pesi gli uni degli altri. Chi è 
forte in Me sostenga chi è più fragile e debole. <br>
<br>
Offrite sacrifici, atti di riparazione per tutti gli oltraggi, per tutto il 
male, per il cuore dell’uomo che è infangato e non sa intravedere la Luce. Le 
tenebre pervadono molti cuori. Solo la preghiera incessante, innalzata con cuore 
sincero può dipanare le tenebre del male. <br>
<br>
Gli spiriti sono assonnati e intorpiditi; cercano, vagando come sonnambuli; 
intensificate l’offerta e offrite il canto dell’anima per allontanare le ombre 
del male e di morte. <br>
<br>
Il vostro canto d’Amore, il vostro grido, la vostra offerta, unita a quella di 
tutto il Cielo sconfiggerà le tenebre del male per sempre, farà trionfare la 
Luce. Nessun cuore potrà resistere alla Potenza della Misericordia che si 
riverserà nei cuore, alla richiesta del vostro grido. Io vi invito ad innalzare 
al Cielo le vostre mani pure, i vostri cuori ricolmi di Amore. <br>
<br>
L’Amore del Mio Cuore offerto unito all’Amore offerto di tutti i giusti della 
Terra, sommato all’Amore della Madre e di tutto il Cielo provocherà l’incendio. 
I cuori non potranno resistere all’incendio d’Amore che divampa. I cuori 
incendiati, arresi all’Amore si moltiplicheranno, fino a irradiare Luce, la loro 
fiamma incendierà altri cuori e l’incendio dell’Amore sovrasterà le tenebre. <br>
<br>
Una fiamma provocherà, accenderà un’altra fiamma. Sarà un incendio d’Amore: la 
NUOVA PENTECOSTE. Allora purificati dall’Amore potrete vederMI e gustare di Me. 
Voi MI vedrete così come sono. E gioirà il vostro cuore. La vostra gioia sarà 
piena. Io REGNERO’ TRA VOI. IN MEZZO A VOI. VOI SARETE MIO POPOLO. Io SARO' IL 
DIO CON VOI. Non spaventatevi per gli eventi del mondo. Bisogna che tutte queste 
cose accadano. Io sono sempre presente nello Spirito accanto a voi. Io vi rendo 
forti e anche vengo in vostro aiuto. Io cammino davanti a voi e guido i vostri 
passi. Io vi rendo capaci di portarMI e di servirMi. Non sia turbato per nulla 
il vostro cuore, ma in ogni situazione si rivolga a Me. Io parlerò al vostro 
cuore e vi mostrerò il Mio Volere. In ogni situazione Io richiamo il cuore del 
Miei figli, perché Mi scelga; Io verso il Mio S.S. nei cuori, perché rientrino 
in sé stessi e si decidano. Ma ogni cuore sceglie liberamente dove vuole stare.
<br>
<br>
Ancora Io ripeto :---Vieni e vedi.--. ---Vieni a Me---.---Vieni, sta' con Me, se 
vuoi vedere--- Ancora Io fisso lo Sguardo e lascio la Mia impronta nei cuori che 
scelgono Me. Chi si decide per Me, rimane affascinato dal Mio Amore ed Io lo 
posso amare e rinnovare con il Mio Amore. Questa è la Vita Nuova. In Me, nel Mio 
Amore è la Vita Nuova. <br>
<br>
Dite di scegliere ME; dite che solo in Me è la Vita. Solo in Me c'è Salvezza. Io 
sono il Dio che salva. Che vuole salvare tutti. IL Mio Cuore sanguina Dolcezza, 
Misericordia, Perdono. La Mia Tenerezza vuole inondare i cuori. Io voglio 
liberare ogni cuore dalla prigione del male, dal buio, dalla schiavitù del 
peccato. Io sono stato innalzato da terra per attirare ogni cuore a ME; occorre 
che il cuore dell’uomo schiavo del male faccia un movimento: riconosca il male 
in sé e rinunci al male; occorre che pieghi le ginocchia, guardi verso di Me e 
Mi chiami per Nome. IL Mio Nome è Salvezza. Chiunque invocherà il Mio Nome sarà 
salvato. Ditelo a tutti, gridatelo ai vicini e ai lontani. <br>
<br>
Il vostro grido d’Amore come raggi luminosi rischiarano e illuminano i cuori, 
accendono le coscienze e permettono di aprirsi a Me. Questo Io voglio. Per 
questo sono ogni giorno con voi. <br>
<br>
Grazie, anime dilette, che Mi amate e donate ogni cosa per Me, perché il Mio 
Cuore trionfi tra gli uomini. Vi lodo presso il Padre. Vi Benedico con la 
Benedizione del Mio Cuore. Riverso su di voi il Mio Amore e tutti i doni perché 
voi Mi siate testimoni. Vi amo. <br>
<br>
<br>
&nbsp;</font></p>

</body>

</html>
