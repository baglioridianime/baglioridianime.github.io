<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>01.11.2003 <br>
<br>
Dice Maria SS.:</i><br>
<br>
-Io vi ho donato Gesù, il Mio Gesù, perché voi abbiate la Vita. E ancora ve Lo 
dono. Io e Gesù siamo Una Cosa sola. Io, La Creatura sono tutta piena del Mio 
Gesù. Io, la Madre di Dio sono stata plasmata da Lui. Io ho accolto il Progetto 
di Dio per voi. Per questo il Verbo di Dio si è potuto incarnare in Me. Io non 
capivo. Accoglievo, certa che Dio fa Bene tutte le cose. Fin sotto la Croce. Fin 
sulla Croce con Gesù. Anche il Mio Cuore è trafitto: lì, sotto la Croce la Mia 
offerta diviene totale, perfetta. E' la Mia e la vostra Redenzione. E' la Mia 
Regalità. Lì, sul quel trono di Dolore, Io divento la vostra Regina. Io sono 
L'Immacolata Concezione, io ero oltre la vostra redenzione, ma come Creatura, 
anche Io dovevo fare tutto il percorso spirituale. Ho imparato l'abbandono 
fiducioso nelle Braccia del Padre. Certa delle Sue Promesse. Risorgerà. Ero 
certa. Anche se il Mio Cuore era straziato per il dolore. <br>
<br>
Ma vi vedevo persi, spauriti, insicuri, colpevoli... Avevate tradito il Mio Gesù. 
Lui, L'Amore. Lo avevate abbandonato. Solo. Io no. Io ero lì. E lì vi ho accolto 
come figli. Quale Tenerezza per voi ! Io, la Piena di Spirito Santo, vi ho 
nutrito dello Spirito: Io sono stata con voi. Anche oggi sono sempre con voi e 
coltivo i vostri cuori. e li preparo all'incontro con il Mio Gesù. Io vi amo, 
tutti. Siete tutti Miei figli. Ed Io desidero che tutti veniate in Cielo. La 
Vostra patria è IL Cielo. Io sempre veglio su di voi, come una Madre e sempre vi 
Benedico con la Mia Benedizione Materna- <br>
<br>
Tutto il Cielo Lavora e opera perché voi abbiate la Vita Eterna. Oggi voi 
celebrate tutti i Santi, piccoli e grandi, conosciuti e sconosciuti. In Cielo è 
sempre Festa. IL Cielo è il Tripudio degli Angeli e dei Santi, alla Presenza di 
Dio Padre Onnipotente, che era e che è: L'ETERNO. IL Cielo è la danza e il canto 
davanti al Trono e all' Agnello. IL Cielo è La Sostanza Permeata di Luce, Calore, 
Amore che da' compimento e fine ad ogni cosa: l'Amore del Padre e del Figlio si 
irradia e tutto nutre e tutto investe e tutto riempie. Per cui non c’è più 
bisogno di luce di lampada, ne' di luce di sole, perché LA LUCE DELL' AGNELLO 
RICOPRE OGNI COSA. Tutto è Santo. Tutto è Divino. Oggi Noi veniamo a portare a 
voi un pezzo di Cielo: Beati quelli che sanno gustare queste cose. E si lasciano 
lavare dal Sangue di Mio Figlio. <br>
<br>
Tutto il Cielo vi saluta. -<br>
<br>
<br>
&nbsp;</font></p>

</body>

</html>
