<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>15.01. 2003 LA GIUSTIZIA DI DIO E’ LA SUA MISERICORDIA<br>
<br>
Dice Gesù: </i><br>
<br>
-Chi accoglie Me, accoglie il Padre Mio. Tutti il Padre ammaestra e attira. Io, 
Io solo salvo. Io sono l’unico Salvatore. Io sono il Sole che illumina i cuori. 
Vedere me è vedere il Padre Mio . Io sono il &quot;Sole di Giustizia &quot;: sono la Luce 
che illumina il mondo e dona l’Amore e offre la Pace. Venite a Me ed Io vi 
mostrerò tesori nascosti: Io riverso nei vostri cuori la Misericordia del Padre. 
Io dono il Perdono. Io Perdono. Io vi conduco nell’Abbraccio del Padre. Questa è 
la Giustizia: che nulla vada perduto di quello che Mi è stato dato. Giustizia 
sono i Cieli Aperti, giustizia sono Io sulla Croce, Giustizia è la Misericordia 
del Padre che Io riverso a piene mani sui Miei figli. Giustizia è mandare i Miei 
Angeli, Giustizia è donarvi Mia Madre. Giustizia è accogliere ogni figlio al 
nostro petto, consolarlo, lavarlo, pulirlo. Giustizia è attendere i movimenti 
del vostro cuore. Giustizia è l’offerta dei giusti della Terra, degli eletti ; è 
la loro preghiera incessante che sale gradita fino al Cuore del Padre e richiama 
sulla Terra Grazie e Benedizioni. Giustizia è l’oblazione dei cuori che tutto 
donano senza nulla chiedere : il loro grido come &quot; fili di Luce &quot; fa scorrere la 
Grazia e convince ed eleva i cuori, rende capace lo sguardo di fissare il Mio 
Fiume di Acqua Viva, prepara gli animi ad accoglierMi e a riconoscerMi. <br>
<br>
Dio è Padre paziente e fedele. Giustizia è richiamare ogni figlio, è tessere 
l'Amore con fili sottili; è richiamarlo con lo Sguardo, con mille attenzioni. 
Giustizia è lo Spirito Santo Amore che convince i cuori, grazie a Noi, a 
riguardo del Padre e di Me. Tutti lo S.S. Amore coltiva, tutti attira, tutti 
nutre, tutti sospinge: c'è un pungolo, un richiamo nell’animo dell’uomo, c'è un 
anelito al Cielo; c'è in lui l’impronta di Dio Creatore, dell’Onnipotente. E' 
quella impronta in voi che vi fa guardare in alto, volgere lo sguardo al Cielo, 
gridare, implorare il Nostro Nome. Padre ! Gesù! <br>
<br>
Un filo diretto tra l'anima vostra e l'Amore Misericordioso di Dio Padre figlio 
Spirito Santo. E sempre viene riversata la Misericordia: Dio è Amore. E' 
misericordia. Le Sue Viscere si commuovono per voi. Sempre Io intercedo per voi 
presso il Padre Mio. Io vi difendo. Io chiedo. L’accusatore è stato precipitato. 
IL Mio Sangue l’ha precipitato. Ora si è compiuta la Salvezza. Questa è la 
Giustizia di Dio. E' il Suo Amore per voi. E' il Mio Amore Per voi. E' l’Amore. 
Figlio, figlio Mio, scegli l’Amore!. Lasciati amare. Ritorna a Me con tutto il 
cuore. Lacerati il cuore, grida il tuo peccato, lascia la tua impurità. 
Convertiti a Me e vivrai. IL Padre ti aspetta. Io TI presento al Padre. Non 
avere paura! Anche se il tuo peccato fosse come scarlatto, Io lo renderò più 
bianco della neve. Io non ho paura del tuo peccato. Io l’ho inchiodato sulla 
Croce. <br>
<br>
Ritorna a Me con tutto il cuore. Prostrati ai Miei Piedi e dammi il tuo peccato, 
rinuncia alle tue iniquità. Cambia la tua condotta. Io ti dono il Mio Cuore. Io 
ti dono un cuore nuovo, metto in te uno spirito nuovo. Io ti rivesto delle vesti 
di Bellezza. Io trasformo il deserto del tuo cuore. Io rendo il tuo cuore 
fecondo: lo curo, lo irrigo, lo sano, lo faccio fruttificare. Ma occorre che tu 
venga a Me, che tu dia a Me ogni tuo peso, perché Io ti liberi e ti renda nuovo. 
Io sono il liberatore. Io ti libero da ogni oppressione. Il Mio Amore ti 
guarisce. Credi in ME. Credi alla Mia Parola. Il Mio Cuore ti implora. Accogli 
Me. Accogli la Misericordia del Padre. Io verrò a te e verserò nell’animo tuo la 
Consolazione; come unguento scenderà su di te e tu godrai la Pace. Io sono il 
&quot;Sole di Giustizia&quot;: sono il Sole che illumina la tua coscienza, perché tu 
accolga l’Amore Misericordioso del Padre. Questo è l’Amore. Questo noi vogliamo 
per te. <br>
<br>
Tu non sei solo. Quando vaghi errabondo nei meandri della vita, se ti fermi in 
un angolo, troverai Me: Io sono lì per te. E' il Mio Amore per te che Mi fa 
essere lì, accanto a te. Io ti imploro, grido all’anima tua:---Accogli il Mio 
Amore!---Questo è il tempo favorevole. Non lasciare sfuggire questo tempo !. 
Quando il Padre decreterà la fine e pronuncerà la fine Io tornerò tra voi a 
giudicare i vivi e i morti. Allora Io sarò Giudice: MI è stato dato questo 
potere ed Io lo eserciterò nella Volontà del Padre Mio. Allora separerò i capri 
dalle pecore. Gli uni se ne andranno nelle tenebre per sempre. I figli della 
Luce regneranno con Me per sempre. <br>
<br>
Io sarò RE. Sarò il DIO CON VOI. Voi Mi vedrete e contemplerete il Mio Volto. 
Sarà gioia eterna. La Pace invaderà la Terra e sarà Pace per sempre. La Terra 
sarà un giardino e nel Giardino affluiranno genti di ogni razza, da ogni angolo 
della Terra, tutti quelli che hanno impresso il Mio Nome sulla fronte. E 
parleranno una sola lingua, quella dell’Amore. Non si ricorderà più il passato; 
un torpore coprirà i cuori, velerà le menti; la Mia Pace scenderà nei cuori. 
Sarà gioia piena perché i vostri occhi Mi vedranno e Mi contempleranno. Questo 
ho detto e così farò. <br>
<br>
A voi, anime elette, che tutto avete speso per Me, a voi sarà riservato un posto 
speciale nel Giardino : godrete di una Luce splendente quanto luminosa è , oggi, 
la vostra offerta. Non stancatevi dunque di proclamare la Mia Parola e di 
attirare con il vostro Amore le anime a Me. Tutto si compia nella semplicità del 
cuore, nella Volontà del Padre Mio. Io guido i vostri cuori, lo Spirito d’Amore 
vi suggerisce ogni cosa. <br>
<br>
Coraggio, dunque e al lavoro! La Casa del Padre aspetta. Io sono sempre con voi 
e vi sostengo con la destra vittoriosa. Abbiate Fede in Me. <br>
<br>
Vi Benedico. Vi Amo. </font></p>

</body>

</html>
