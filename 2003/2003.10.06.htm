<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify"><font face="Arial"><i>06.10.2003&nbsp;&nbsp;&nbsp;&nbsp; 
&quot;COME OFFERTA DI SOAVE ODORE &quot; <br>
<br>
Dice Gesù:</i><br>
<br>
- AiutateMi a salvare anime !-<br>
<br>
-La vostra preghiera è potente, è preziosa e tocca il Cuore del Padre. <br>
<br>
Al vostro grido di supplica tante anime rispondono. <br>
<br>
Continuate a portare le anime ai Miei Piedi, <br>
<br>
continuate ad invocare il Mio Nome e <br>
<br>
a porLo sulle labbra di ogni anima e nel suo cuore. <br>
<br>
Tutto ciò che compite con un &quot; gesto sincero e vero d' Amore &quot;Io lo realizzo.
<br>
<br>
Un vostro atto d' Amore è salvezza per tante anime. <br>
<br>
Imprimete il Mio Sigillo sulla fronte e nel cuore. <br>
<br>
E' caparra di salvezza. <br>
<br>
La vostra preghiera, nell' Eterno Presente di Dio Padre, <br>
<br>
ha già salvato &quot; tante anime del passato &quot;. <br>
<br>
E' il &quot; presente nel passato &quot; : <br>
<br>
nulla sfugge all' Onnipotenza e Onniscienza di Dio Padre &quot;. <br>
<br>
Molte anime del passato sono salve per la vostra intercessione, oggi. <br>
<br>
Continuate ad invocare il Mio Sangue. Per questo sono venuto. <br>
<br>
Per questo ho donato il Mio Sangue : perché voi, figli, aveste la Vita. <br>
<br>
Ogni volta che invocate il Mio Sangue, dalle Mie Ferite Aperte, <br>
<br>
Io faccio sgorgare la Misericordia <br>
<br>
e la dirigo verso tutte quelle anime che l' accolgono. <br>
<br>
La vostra intercessione prepara i cuori, apre i cuori alla Mia Misericordia. <br>
<br>
La vostra preghiera dona &quot; fiducia alle anime &quot;, <br>
<br>
sicché anche se indegne e nel peccato e nel fango, <br>
<br>
sanno volgere lo sguardo verso di Me e <br>
<br>
invocare il Mio Nome e chiedere che Io riversi la Mia Misericordia. <br>
<br>
Questo fa l' Amore delle anime elette : <br>
<br>
arriva là dove i cuori sono freddi, induriti, piegati, ribelli e li riscalda ;
<br>
<br>
scioglie i nodi, rende morbidi e duttili i loro sentimenti sicché <br>
<br>
Io posso &quot; venire ed essere riconosciuto e accolto. <br>
<br>
L' Amore donato rende i loro cuori &quot; poveri &quot;, bisognosi di Me. <br>
<br>
L' Amore del vostro cuore si dirama come rivoli d' Acqua <br>
<br>
per tutto il Mio Corpo e disseta l' arsura di molti cuori. <br>
<br>
E rende gli animi capaci di conversione. Bisognosi di conversione. <br>
<br>
<br>
<br>
Il Mio Spirito prepara i cuori, <br>
<br>
lo Spirito del Padre li ammaestra <br>
<br>
e il Mio S.S li attira al Mio Cuore. <br>
<br>
Lo Spirito del Padre e il Mio è lo Stesso Spirito. <br>
<br>
E' la S.S. che abita nei vostri cuori che vi accende e vi rende <br>
<br>
desiderosi e capaci di accogliere la Mia Misericordia. <br>
<br>
Io, nel Mio Amore donato per voi, sto in attesa <br>
<br>
e non aspetto altro che &quot; entrare in un cuore e prendere possesso di lui &quot;. <br>
<br>
Lo S.S., l' Amore Mio e del Padre Mio &quot; tesse la tela dell' Amore &quot;. <br>
<br>
L' Amore è per ogni figlio. <br>
<br>
Solo chi rifiuta l' Amore fino alla fine è condannato : da se stesso si condanna.
<br>
<br>
L' Amore Ama e attira e coltiva l' animo di ogni figlio <br>
<br>
fino all' ultimo respiro, perché lo Spirito Santo è datore di Vita. <br>
<br>
Egli vuole donare la Vita. <br>
<br>
Egli vuole &quot;vincere le tenebre &quot; (penetrare) che adombrano e ricoprono un' 
anima. <br>
<br>
Se viene accolto, l' anima è resa nuova : la Luce dello S.S. la investe e la 
riveste. <br>
<br>
Ma occorre che quell' anima rinunci al male ; lo riconosca e desideri lasciarlo.
<br>
<br>
Occorre che desideri accogliere la Luce : <br>
<br>
allora, in un attimo, le tenebre si allontanano da lei e svaniscono <br>
<br>
e quell' anima entra nella Luce e assapora e gusta &quot; la gioia del ritorno &quot;. <br>
<br>
L' animo si allieta: si colma di dolcezza e pienezza <br>
<br>
che la Grazia riversa, e a quell' anima più nulla manca. <br>
<br>
Aveva percorso la vita cercando la gioia, ora possiede la &quot; Gioia piena &quot;. <br>
<br>
Ora l' animo suo &quot; vibra e riluce della Luce del Risorto &quot;. <br>
<br>
Ricorda : -- Alla Mia Luce avete la Luce &quot;. <br>
<br>
Questo Io desidero per ogni Mio figlio. Io desidero che ognuno diventi Luce. <br>
<br>
Solo così, spirito reso luminoso, lucente dal Mio Sangue, potrete <br>
<br>
&quot; vedere e contemplare &quot; il Mio Volto per l' Eternità. <br>
<br>
Io desidero che ogni Mio figlio sia dove sono Io. <br>
<br>
Io ho preparato un posto per ognuno di voi. <br>
<br>
Ho versato il Mio Sangue, perché ognuno abbia la Vita Eterna. <br>
<br>
A voi, anime elette Io continuo a chiedere di partecipare di Me, di invocare il
<br>
<br>
Mio Nome e il Mio Sangue per tutti, su tutti. <br>
<br>
Ogni cosa voi chiederete al Padre Mio nel Mio Nome, Egli la concede, <br>
<br>
perché Io intercedo presso di Lui con la stessa supplica. <br>
<br>
Chiediamo la salvezza delle anime. <br>
<br>
Imploriamo la Compassione del Padre ! <br>
<br>
&quot; Una pioggia di rugiada incessante &quot; scende dal Trono dell' Altissimo <br>
<br>
e ricopre e ristora e consola e perdona e riconcilia <br>
<br>
tutti i cuori che l' accolgono. <br>
<br>
Voi, anime Mie dolci, continuate a fissare il Mio Sguardo, <br>
<br>
continuate a nutrirvi di Me, perché Io vi colmi del Mio Amore, <br>
<br>
e voi Lo portiate a tutti fino ai confini della Terra. <br>
<br>
Ti ho mostrato come l' Amore donato viaggi su &quot; fili sottili di Luce &quot; <br>
<br>
e arrivi da un punto all' altro del Mio Corpo, <br>
<br>
e riscaldi i cuori lontani e arsi dal vizio e freddi e impietriti <br>
<br>
per le scelte della vita. <br>
<br>
Non vi arrendete, ma attingete sempre da Me : <br>
<br>
IO SONO LA FONTE INESAURIBILE DELL' AMORE. <br>
<br>
Io vi disseto con la Mia Acqua Viva e voi divenite <br>
<br>
&quot; sorgenti zampillanti d' Amore &quot;. <br>
<br>
Rimanete nel Mio Amore e vivrete e farete vivere. <br>
<br>
Rimanete fedeli ed Io stesso vi cingerò della corona di Gloria. <br>
<br>
Io vi ho reso docili al Mio Amore, Io vi sto rivestendo dell' abito nuziale: <br>
<br>
-- Vi farò Mia Sposa per sempre -. <br>
<br>
Vi cingo dell' abito di lino fiammante ( = lucente ) e vi metto il diadema 
regale. <br>
<br>
Io Mi cingerò di voi come corona. <br>
<br>
Il vostro sguardo &quot; fisso nel Mio &quot; vi permette di non &quot; smarrirvi &quot; <br>
<br>
nei tempi difficili della prova e del martirio. <br>
<br>
-- Vi attaccheranno, ma non vi vinceranno, perché Io stesso vi difendo, ma <br>
<br>
occorre che tutto si compia, perché chi non è in Me venga smascherato --. <br>
<br>
Rimanete saldi in Me, accrescendo la vostra pazienza nelle vicende dolorose. <br>
<br>
Siate umili ! E non vi preoccupate di quello che dovrete dire o fare : Io vi <br>
<br>
suggerirò ogni cosa al momento opportuno. <br>
<br>
Non sia turbato il vostro cuore ! <br>
<br>
Tutto deve compiersi, perché la Gloria di Dio Padre trionfi. <br>
<br>
Voi riposate nel Mio Cuore e aspettate il tempo opportuno : <br>
<br>
Io vi mostrerò ogni cosa. <br>
<br>
In ogni circostanza continuate a &quot; donarvi ai piccoli che Io vi mando <br>
<br>
e vi mostro &quot;. <br>
<br>
Essi hanno bisogno della vostra presenza e del vostro aiuto. <br>
<br>
&quot; Non curatevi di chi lotta con Dio &quot;. <br>
<br>
Dio Padre ha già vinto. Io ho già vinto. <br>
<br>
Portate anche queste anime ai Miei Piedi, perché Io le lavi con il Mio Sangue
<br>
<br>
ed esse abbiano di nuovo la Luce (&quot;un sussulto di Luce&quot;). <br>
<br>
Sono anche essi Miei figli. <br>
<br>
Ognuno Mi riconoscerà, anche coloro che Mi hanno trafitto, <br>
<br>
anche coloro che, ora, lacerano il Mio Corpo. <br>
<br>
Innalzate Inni di Giubilo, perché la Vittoria è vicina. <br>
<br>
Innalzate grida di gioia, perché il Dio della Pace presto <br>
<br>
sarà in mezzo a voi e i vostri occhi potranno vederLo. <br>
<br>
E tergerà ogni lacrima, spezzerà ogni catena, </font></p>
<p align="justify"><font face="Arial">l'iniquità sarà vinta per sempre. </font>
</p>
<p align="justify"><font face="Arial">E voi, popolo Mio, godrete per sempre 
della Mia Presenza. <br>
<br>
Vi Amo e vi Benedico e vi presento al Padre &quot; come offerta di soave odore &quot;. <br>
<br>
Gioisca il vostro cuore ! Io sono il vostro ristoro. <br>
<br>
Portate a tutti l' annuncio del Cristo Risorto che dona la Vita. <br>
<br>
AnnunciateMi a tutti, fino alle isole lontane, fino ai confini della Terra. <br>
<br>
Dite : -- Il Signore viene ! <br>
<br>
Viene sulle nubi e tu Lo vedrai. <br>
<br>
Preparati ad accogliere il Signore che viene. <br>
<br>
Ecco viene il nostro Re. Il Re di Gloria. <br>
<br>
Viene a te umile, per salvarti, per farti re, per darti il regno di Suo Padre.
<br>
<br>
Egli viene (a te) per restare sempre con voi. <br>
<br>
E i vostri occhi Lo vedranno e saranno pieni, ebbri della Sua Pienezza. <br>
<br>
Davanti a lui danzeremo per l' Eternità. Loderemo. Adoreremo. <br>
<br>
-- Alzati, o tu che dormi ! Rivestiti di Luce ! Ecco, viene la tua Luce. <br>
<br>
La Gloria del Signore è sopra di te. <br>
<br>
Egli è chiamato Consigliere ammirabile, Dio potente, Padre per sempre, <br>
<br>
principe della Pace. <br>
<br>
Egli è la tua Pace. Padre per sempre._ <br>
<br>
<br>
&nbsp;</font></p>

</body>

</html>
