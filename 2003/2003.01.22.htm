<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>22.01.2003&nbsp;&nbsp;&nbsp;&nbsp; IO VI HO CHIAMATI<br>
<br>
Dice Gesù:<br>
</i><br>
-Ti prenderò dalle genti, ti chiamerò a Me; ti darò un cuore nuovo; eliminerò da 
te tutti gli idoli; metterò dentro di te uno spirito nuovo; ti toglierò il cuore 
di pietra e ti metterò un cuore di carne---, un cuore che pulsa, un cuore che 
sappia riconoscerMi, e amare i Miei decreti (i Miei decreti non sono gravosi: 
danno gioia). Manderò su di te il Mio Spirito : tu Mi accoglierai. Tu sarai Mio 
popolo ed Io sarò il Dio con te. Io sarò con voi, in mezzo a voi. Riconoscerete 
che Io sono Dio, il vostro Dio, un Dio d' Amore e di Misericordia, un Dio 
paziente e fedele, quando vi avrò radunati e costituiti come &quot; Mio popolo &quot;. 
Allora i vostri cuori si apriranno i vostri occhi si apriranno e Mi vedrete e Mi 
adorerete e gioirà il vostro cuore.<br>
<br>
Gente perversa! Popolo Mio, dal cuore indurito, inaridito, che persegue le vie 
del male, che ama gli abomini e non si cura di Me !... <br>
<br>
Ma il Mio Amore è più forte del vostro peccato, è più forte della vostra 
ribellione, è più potente dei vostri dei di cartapesta e d' oro, è più forte del 
sangue che versate. Anche se il sangue versato grida al cospetto di Dio.<br>
<br>
Se tornerete a Me con tutto il cuore, ancora Io vi chiamerò &quot; Mio popolo &quot;. Io 
vi chiamo di tra mezzo le genti, grido il vostro nome. Fino a quando Mi 
resisterete? Quando si piegherà il vostro cuore? Ancora attendo che il vostro 
cuore si converta a Me. Il Mio Petto è squarciato. Il Mio Cuore è squarciato. Ti 
ho mostrato, oggi, durante la Consacrazione, il Mio Volto squarciato.<br>
<br>
Volevo richiamare la tua attenzione. Ti ho poi mostrato il Mio Cuore squarciato 
e tu con Me, con il padre tuo, con il mio ministro celebrante e tutto il Cielo e 
tutti i giusti della Terra ti sei offerta al Padre. La vostra offerta al Padre 
Mio unita alla<br>
<br>
Mia Offerta diviene l' Offerta Perfetta e sempre l' Amore e la Misericordia del 
Padre l' accoglie. OFFRIRE ME E' L'OFFERTA MASSIMA. Quando vi offrite con Me 
tutta la Terra si eleva al Cielo e dai Cieli aperti la Misericordia scende ad 
inondare la Terra. <br>
<br>
Ogni volta che viene richiesta, ogni volta che un &quot; calice &quot; viene innalzato al 
Padre, la Misericordia ricopre la Terra.<br>
<br>
Continuate a portare tutta la &quot; Collina Santa &quot; ai piedi dell' altare, offritevi 
per le anime che stanno esalando l' ultimo respiro, offritevi per le anime che 
stanno aspettando di pagare il loro conto, la Giustizia Divina, offritevi per i 
Miei ministri, offritevi per i peccatori incalliti, per chi Mi rifiuta, per chi 
Mi irride; offritevi per tutti. <br>
<br>
Quando Mi innalzate da terra, quando il Mio Sangue e la Mia Acqua vengono 
offerti al Padre, ancora, sempre si ripete il Miracolo dell' Amore: la 
Compassione del Padre muove il Suo Cuore e la Misericordia inonda i cuori. 
Quello è il momento di grandi Grazie: molti cuori vivono un sussulto, un 
ripensamento, molti iniziano a considerare la propria esistenza; molti cuori Mi 
cercano, guardano verso l' alto e Mi interrogano e si interrogano. Molti cuori 
si rafforzano nella Fede, nella Speranza, nella Carità. Non vi ho detto che sono 
il Pane Vivo disceso dal Cielo? Che sono venuto a portare la Vita? Che chi 
partecipa di Me vive in Eterno ed Io lo risusciterò nell' ultimo giorno per la 
Vita Eterna? Vi ho detto che sarete con Me per sempre. Io sono fedele alle Mie 
Promesse. Ora il Mio Cuore è squarciato. Io sono il Dio Glorioso. Sono il 
Risorto. Sono nella Gloria e nell' abbraccio del Padre. Ma sono il Capo della 
Mia Chiesa. Voi siete il Mio Corpo. Guardatevi! Guardate il mondo: è in preda al 
male, le tenebre dilagano. <br>
<br>
IL MIO Corpo è spezzato, frantumato, barbaramente ferito. Ma Io ho vinto il 
male, ho vinto le tenebre, ho vinto satana. E le tenebre del male non 
prevarranno. Io SONO IL VITTORIOSO. E voi, anime giuste, che seguite la Mia 
Parola, che adorate il Mio Nome, che rispondete al Mio Amore vincete con Me. 
Siete voi che reggete con Me il mondo, che mantenete aperti i Cieli e richiamate 
la Misericordia del Padre. Per voi, per la vostra offerta, per il vostro 
sacrificio, per il vostro martirio Io continuo a donarMi al Padre e intercedo 
presso il Padre. E' a voi che dico: - Continuate a portare la Mia Parola fino ai 
confini della Terra. <br>
<br>
Amate, amate. I cuori si convertono e fondono solo al fuoco dell' Amore Vero. 
Per questo vi ricopro del Mio Amore e vi rendo forti e vi dono l' audacia e vi 
ricopro di Sapienza e Potenza: perché pieni del Mio S.S. incendiate i cuori. Io 
ho bisogno della &quot;Vostra Parola&quot;. Portate la Mia Parola e non preoccupatevi di 
nulla: Io vi preservo da ogni male. Io desidero cuori audaci, che si immolano 
per Me, per portare la Salvezza fra le genti. Io vi mando. Io sono con voi. Io 
rendo i vostri volti come il bronzo, le vostre lingue affilate, i vostri cuori 
sapienti, pieni della Mia Parola. Chi MI ha conosciuto e Mi ama non può 
resistere dal portarMi ad ogni cuore. Non può tacere Me e il Mio Amore. <br>
<br>
Io salvo. Io, IO SOLO SALVO. Ma voi preparate i cuori, voi fate che i cuori 
tornino a Me, bisognosi della Mia Compassione e del Mio Perdono. Dite che sempre 
Io dono il Perdono. Io sono venuto per i peccatori, perché abbiano la Vita. Non 
abbiano timore di tornare a Me: Io li aspetto. IL Padre li aspetta. Ogni cuore 
che MI cerca e MI accoglie è un pezzettino del Mio Corpo lacerato che si 
ricompone. <br>
<br>
A voi dico grazie, perché partecipate alla Mia Sofferenza: portate con Me i pesi 
e anche il vostro cuore è lacerato e sofferente, a volte squarciato. E' per voi 
che ancora il Padre non pronuncia la parola &quot; Fine &quot;; la vostra fede, la vostra 
speranza, il vostro Amore donato, commuovono il Cuore del Padre, toccano le Sue 
Viscere. Il nostro Cuore gioisce quando siete davanti ai nostri altari, quando 
invocate il nostro Nome, quando innalzate suppliche e vi offrite. <br>
<br>
Pregate, pregate incessantemente, innalzando al Padre, come Me, alte grida. Come 
fu per Me, il Padre vi esaudisce. E consolate il Mio Cuore. State un poco con 
Me, in Mia compagnia e consolateMi: il Mio Cuore languisce per tutti quelli che 
Mi rifiutano. Riposate in Me e lasciate che anch'IO riposi in voi. 
L'atteggiamento d' Amore del vostro cuore offerto, la fiducia in Me, il riposo 
vostro in ME MI ripaga di tanta ingratitudine e di tante offese. Parlate con Me 
come al vostro più caro amico: Io sono il vostro Amico Fedele. SussurrateMI 
parole d' Amore. DiteMi tutto il vostro Amore. <br>
<br>
IL Mio Cuore di Dio non ha bisogno di nulla, ma il Mio Cuore di Uomo ha bisogno 
della tenerezza, ha bisogno di compassione, ha bisogno d' Amore. Io lo chiedo a 
voi. Voi potete donarmelo, perché lo vivete nel vostro cuore. Esso è stato 
purificato dalla sofferenza per Me, dal partecipare di Me, dal dono di voi per 
Me. Voi non immaginate neppure quale consolazione per Me è il vostro Amore! Io 
vi ho chiamati, e voi avete risposto al Mio Amore, Io ho plasmato i vostri cuori 
e vi ho resi capaci di offrirvi. Non si inorgoglisca il vostro cuore, ma abbia 
Pace in Me. <br>
<br>
Voi sempre siete nel Mio Cuore e potete riposare in Me. Io sono il vostro riposo. 
Io sono il vostro ristoro alle fatiche per Me, ai soprusi che dovete vivere per 
portare il Mio Nome, Io sono la vostra Pace nelle avversità e nelle persecuzioni. 
Io sono la vostra Luce e la vostra Salvezza nel martirio che, ogni giorno, 
vivete in Nome del Mio Amore. Io accendo nei vostri cuori il fuoco che non vi fa 
resistere. Io vi rendo ebbri e sazi e gioiosi pur nelle incomprensioni e 
avversità. <br>
<br>
Io sono sempre con voi. Io guido ogni vostro passo; Io parlo al vostro cuore. Vi 
colmo della Mia Grazia e della Mia Benedizione. Io vi custodisco e vi difendo. 
Io vi amo. IL Padre vi ama. Il nostro Amore vi ricopre e vi sazia. Guardate 
sempre verso di Me, tenendo gli occhi, lo sguardo ben fisso in Me: Io Mi 
rivelerò a voi e vi darò del Mio e vi insegnerò ogni cosa. Nulla turbi il vostro 
cuore, ma riposi sempre in Me, abbandonato e certo che Io sono il vostro Custode. 
Vi ricopro delle Mie Delizie Spirituali e inondo l' anima vostra. Tutto di voi 
riposi in Me. <br>
<br>
Vi Benedico. <br>
&nbsp;</font></p>

</body>

</html>
