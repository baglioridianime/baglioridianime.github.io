<html>

<head>
<meta http-equiv="Content-Language" content="en-ca">
<meta http-equiv="Content-Type" content="text/html; charset=windows-1252">
<title>2</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";
	}
p.MsoSubtitle
	{margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Cambria","serif";
	color:#4F81BD;
	letter-spacing:.75pt;
	font-style:italic}
-->
</style>
</head>

<body background="../cream.gif">

<p align="justify" style="text-indent: 5px; line-height: 150%; margin-top: 6px; margin-bottom: 0">
<font face="Arial"><i>04.11.2003 “Il Tuo Corpo Squarciato, Gesù”!<br>
<br>
Dice Gesù:</i><br>
<br>
- Vi ho amato di un Amore Eterno, per questo vi conservo ancora pietà.<br>
<br>
-Per questo sono venuto, perché abbiate la Vita in abbondanza. Io sono la Vita. 
Solo in Me c’è la Vita. Io faccio nuove tutte le cose. Chi accoglie Me, non 
accoglie solo Me, ma Colui che Mi ha mandato.<br>
<br>
Ed è questa la Vita Eterna: che conosciate Me e il Padre Mio che Mi ha mandato. 
Per questo sono venuto nel mondo, perché anche voi siate dove sono Io. Voi 
conoscete la Via. Io ve l’ho indicata e tracciata: Io sono la Via. Io ve l’ho 
detto, vado al Padre. Ma tornerò e vi prenderò con Me e sarete dove sono Io. Ora 
non siete pronti. Io, vi ho detto, vado a prepararvi un posto. Poi tornerò da 
voi e regnerò in mezzo a voi: voi sarete Mio Popolo, Io sarò il Dio con Voi.<br>
<br>
Io tergerò ogni vostra lacrima; non ci sarà più afflizione, né fastidio, né 
fatica, né iniquità perché Colui che fa Bene Tutte le Cose sarà accanto a voi e 
vi nutrirà con la Sua Presenza. Gioirà il vostro cuore. Nulla lo turberà. La 
Terra, il mondo non vi appesteranno più, ormai lontani. <br>
<br>
Io farò di voi una fonte di gioia; il pianto e il lutto finiranno, sarà gioia 
per sempre. Gusterete e godrete della Mia Presenza per sempre. Io sono Re e 
regnerò in mezzo a voi. Ma occorre che, ora, sulla Terra, durante il vostro 
pellegrinaggio, nel “cammino della vostra vita”, voi scegliate Me.<br>
<br>
Senza di Me non potete fare niente:<br>
<br>
-Io sono la Salvezza, Io sono la Salute dell’anima e dello spirito. E anche del 
vostro corpo. A un Mio Cenno, a un Mio Comando tutto, si sottomette. Io sono 
venuto nel mondo, perché voi possiate “conoscere” e amare il Padre. Io vi ho 
mostrato il Padre. Non vi ho detto, forse, che chi vede Me, vede il Padre Mio? 
Il Padre ed Io siamo Una Cosa Sola. Perfetti nell’Unità.<br>
<br>
Siate anche voi così: uno, come il Padre ed Io siamo Uno. Solo in Me potete 
essere Uno tra voi e con il Padre, Me e lo Spirito Santo. È il Mio Spirito in 
voi, che opera in voi, che vi rende “perfetti nell’unità”, intimi con Dio Padre, 
Figlio e Spirito Santo, desiderosi del Cielo e delle cose del Cielo. Non vi ho 
detto forse: -Vi manderò il Consolatore, lo Spirito di Verità, che vi ricorderà 
ogni cosa e vi guiderà alla Verità Tutta Intera?-<br>
<br>
Non vi ho detto, forse, che è ormai tempo che siate adoratori in Spirito e 
Verità?<br>
<br>
È il Mio Spirito in voi che vi permette di alzare lo sguardo al Cielo, di 
fissare lo sguardo sul Mio Volto, di desiderare la Mia Pienezza e Potenza. È lo 
Spirito in voi che accende il fuoco, il desiderio ardente di conoscere Me. Voi 
siete tempio di Gloria: Tempio dello Spirito Santo.<br>
<br>
Lo Spirito Santo vi ama, si trasforma, vi plasma. Prega in voi il Padre Celeste 
con gemiti inesprimibili. Scruta le profondità di Dio, vi apre e rivela i Suoi 
Misteri. <br>
<br>
Rimanete nell’umiltà e vi si apriranno i Cieli, e godrete dei Cieli aperti e 
possederete la Terra. Beati, voi, poveri in Spirito, beati voi che vi lasciate 
condurre, beati voi che vi inginocchiate e prostrate, oranti e adoranti, beati 
voi che riconoscete e amate Dio Padre nel Figlio Suo Gesù. Beati voi che 
accogliete l’azione dello Spirito Santo Amore e la Sua Potenza Rigeneratrice. 
Beati voi, perché siete chiamati “Figli di Dio”, e potete rivolgervi al Padre 
chiamandolo “Abbà”. E il Cuore del Padre si commuove al vostro amore, le Sue 
Viscere provano per voi profonda Tenerezza.<br>
<br>
Egli col Suo Braccio vi raduna, vi porta sul Suo Seno e vi riscalda e vi consola 
e vi ammaestra e vi ama. È il Padre Buono e Santo che vi fa Suoi. È il Padre che 
si cura di ogni figlio e nulla vuole che vada perduto.<br>
<br>
-Ti fidanzerò con Me. Ti farò Mia Sposa per sempre. Scriverò la Mia legge nel 
tuo cuore. Non ricorderò più il tuo passato. Tu Mi riconoscerai come il Signore 
Dio Tuo e Mi sarai fedele per sempre. Dopo Io ti chiamerò “città della giustizia, 
città fedele”. Quando avrò eliminato da te tutto il piombo .<br>
<br>
IO sono un Dio d’Amore. Dall’Eternità ti ho pensato e ti Amo. Tu Mi appartieni. 
Io provo per te profonda Tenerezza. Io voglio te. Io per te ho donato la Vita. 
Ti ho rivestito del Mio Sangue Prezioso. Sempre il Mio Sguardo è posato su di te. 
Io mando i Miei Angeli, perché veglino su di te, dirigano i tuoi passi, ti 
sollevino perché il tuo piede non inciampi. Il tuo Angelo Custode ti ama e ti 
protegge, con la Sua mano ti sfiora lievemente e con le Sue ali ti ammanta di 
dolcezza e di Cielo. Egli è il tuo custode fedele. <br>
<br>
Egli ti è fedele, accanto, anche quando tu Mi rifiuti, o ti allontani da Me. È 
triste quando sei triste, ma è “forte” del Cielo e Luminoso, perché assorbe e 
mangia la Luce Celeste. È questa Luce che irradia nel tuo cuore, per cui tu ti 
senti sollevare. Egli asciuga le tue lacrime e ti consola. Non senti quando il 
tuo cuore si riscalda? Se presti attenzione e il tuo spirito diviene sottile, 
puoi avere con Lui (Angelo) un dialogo segreto tutto d’Amore. Egli è colmo e 
trabocca d’Amore. PensaLo di più, e rivogliti a Lui per ogni cosa: Lui è sempre 
pronto ad aiutarti.<br>
<br>
Io sono con te sempre, ma tu devi imparare ad accorgerti e ad accoglierMi nella 
tua vita: questo è il cammino verso la meta: la santità. Questa è la conversione 
del cuore. Chi cerca Me, Mi trova. Chi Mi trova non cammina nella tenebre, ma ha 
la Luce della Vita . Io sono la Luce che illumina il mondo. Io sono la tua Luce. 
Alla Mia Luce anche tu divieni Luce. AccogliMi senza riserve nella tua vita. 
Diventerai Mio Ambasciatore: Io ti colmerò di Me e ti invierò, perché altre Mi 
riconoscano, attraverso la tua parola e l’annuncio del Regno.<br>
<br>
Chi è stato infiammato, chi Mi ha conosciuto, non può tacere e diventa Mio 
discepolo.<br>
<br>
Il discepolo Ama il Suo Maestro, attinge da Lui e Gli è fedele: va dove il 
Maestro lo manda. Senza chiedersi nulla. Tutta la sua vita ha posto nelle Sue 
Mani (del Maestro).<br>
<br>
La ricompensa qui e la Vita Eterna, quando il Padre che tutto sa, lo decreterà.<br>
<br>
Io ho tanti discepoli sulla Terra, che lavorano per accendere i fuochi. Tante 
anime vengono accese ogni istante con la vostra preghiera, con le opere, con 
l’Amore riversato nei cuori.<br>
<br>
Sarà un solo ovile sotto Un Solo Pastore: Io regnerò. Io sarò Re. E Mi 
accoglierete e Mi amerete.<br>
<br>
Per voi, anime pie ed elette, che tutto spendete per Me e per il Regno la gloria, 
l’onore, la vittoria nei Cieli.<br>
<br>
C’è grande festa nei Cieli per ogni cuore che si apre alla Grazia: il vostro 
Amore, la vostra offerta unita alla offerta perfetta di Mia Madre e Mia, 
richiamano ancora, sempre, la Misericordia del Padre: le Sue viscere si 
commuovono per voi, per la vostra richiesta. E la Grazia piove dal Cielo aperto 
sulle anime che ridestano la propria vita, sentono l’urgenza di rivolgersi al 
Mio Cuore Misericordioso: si lasciano lavare e purificare. E il ciclo di vita, 
spezzato dal peccato, si ricompone e la linfa dello Spirito Santo Amore inizia a 
circolare. Ecco la vita nuova. Ecco la Risurrezione. Ecco il germoglio che, se 
annaffiato e curato, cresce e dà frutti squisiti e succulenti.<br>
<br>
“Io faccio nuove tutte le cose”. Con il Mio Sangue. <br>
<br>
-Venite a Me, dunque, voi tutti affaticati e oppressi: Io vi ristoro. Attingete 
da Me. Bevete alla Mia Fonte, l’Acqua della Vita che zampilla per la Vita 
Eterna.<br>
<br>
Correte. Correte a Me con tutto il cuore.<br>
<br>
Io vi ricopro e vi amo. Io vi rinnovo. La Beatitudine Mia, del Padre e dello 
Spirito Santo sia nei vostri cuori.<br>
<br>
Non stancatevi di essere preghiera vivente: offerti al Padre in unione alla Mia 
Passione. Solo in questa unione perfetta con Me e il Padre Mio e lo Spirito 
Santo Amore voi potete aiutarMi. Uno in Noi, come Tu ed Io, Padre, siamo Una 
Cosa Sola: perfetti nell’unità.<br>
<br>
Perché il mondo creda.<br>
&nbsp;</font></p>

</body>

</html>
